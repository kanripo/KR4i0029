# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:13.277792
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 後集卷二十三
<pb:KR4i0029_WYG_084-1a>¶
欽定四庫全書¶
　漁隱叢話後集巻二十三¶
　　　　　　　　　　　　宋　胡仔　撰¶
　　六一居士¶
東坡云大川雖有神淫祀亦其俗石馬繫祠門山鴉噪¶
叢木潭潭村鼓隔溪聞楚巫歌舞送迎神畫舡百丈山¶
前路上灘下峡長來去江水東流不暫停黄牛千古長¶
如故峡上侵天起青嶂崕崩路絶無由上黄牛不下江¶
<pb:KR4i0029_WYG_084-1b>¶
頭飲行人惟向舟中望朝朝暮暮見黄牛徒使行人過¶
此愁山髙更逺望猶見不見黄牛滯客舟右文忠公為¶
峡州夷陵令日所作黄牛廟詩也軾嘗聞之於公云昔¶
以西京留守推官為館閣校勘時同年丁寳臣元珍適¶
來京師夢與予同舟泝江干入一廟中拜謁堂下予班¶
元珍下元珍固辭予不可方拜時神像為起鞠躬堂上¶
且使人邀予上耳語乆之元珍私念神亦如世俗待館¶
閣乃爾異禮邪既出門見一馬隻耳覺而語予固莫識¶
<pb:KR4i0029_WYG_084-2a>¶
也不數日元珍除峡州判官已而余亦貶夷陵令日與¶
元珍處不復記前夢矣一日與元珍泝峡謁黄牛廟入¶
門惘然皆夢中所見予為縣令固班元珍下而門外鐫¶
石為馬缺一耳相視大驚乃留詩廟中有石馬繫祠門¶
之句盖私識其事也元豐五年軾謫居黄州宜都令朱¶
君嗣先見過因語峡中山水偶及之朱君請書其事與¶
詩當刻石於廟使人知進退出處皆非人力如石馬一¶
耳何與公事而亦前定况其大者公既為神所禮而猶¶
<pb:KR4i0029_WYG_084-2b>¶
謂之淫祀以見其直氣不可回如此感其言有味故為¶
録之¶
六一居士傳云居士初謫滁州自號醉翁既老而衰且¶
病將退休於潁水之上則又更號六一居士客有問曰¶
六一何謂也居士曰吾家藏書一萬巻集録三代以來¶
金石遺文一千巻有琴一張有棋一局而常置酒一壺¶
客曰是為五一爾奈何居士曰以吾一翁老於此五物¶
之間是豈不為六一乎客曰子欲逃名者乎而屡易其¶
<pb:KR4i0029_WYG_084-3a>¶
號此莊生所謂畏影而走乎日中者也余將見子疾走¶
大喘渇死而名不得逃也居士曰吾固知名之不可逃¶
然亦知夫不必逃也吾為此名聊以志吾之樂耳¶
苕溪漁隱曰石林詩話云歐公一日被酒語其子斐云¶
吾詩廬山髙今人莫能為惟李太白能之明妃曲後篇¶
太白不能為惟杜子美能之至於前篇則子美亦不能¶
惟吾能之也近觀本朝名臣傳乃云歐陽修為詩謂人¶
曰廬山髙惟韓愈可及琵琶前引韓愈不可及杜甫可¶
<pb:KR4i0029_WYG_084-3b>¶
及後引李白可及杜甫不可及其自負如此則與石林¶
所紀全不同琵琶引即明妃曲也此三詩並録於此廬¶
山髙贈同年劉凝之歸南康其詩云廬山髙哉幾千仞¶
兮根盤幾百里嶻然屹立乎長江長江西來走其下是¶
為揚瀾左蠡兮洪濤巨浪日夕相舂撞雲消風止水鏡¶
净泊舟登岸而逺望兮上摩雲霄之晻靄下壓后土之¶
鴻龎試往造乎其間兮攀縁石磴窺空硿千岩萬壑響¶
松檜懸崖巨石飛流淙水聲聒聒亂人耳六月飛雪洒¶
<pb:KR4i0029_WYG_084-4a>¶
石矼仙翁釋子亦往往而逄兮吾常惡其學幻而言哤¶
但見丹霞翠壁逺近映樓閣晨鐘暮鼔杳靄羅旛幢幽¶
花野草不知其名兮風吹露濕香澗谷時有白鶴飛來¶
雙幽尋逺去不可極便欲絶世遺紛厖羡君買田築室¶
老其下插秧盈疇兮釀酒盈缸欲令浮嵐暖翠千萬狀¶
坐卧常對乎軒忩君懐磊砢有至寳世俗不辨珉與玒¶
䇿名為吏二十載青衫白首困一邦寵榮聲利不可以¶
茍屈兮自非青雲白石有深趣其氣兀硉何由降丈夫¶
<pb:KR4i0029_WYG_084-4b>¶
壯節似君少嗟我欲説安得巨筆如長杠明妃曲和王¶
介甫作其一云胡人以鞍馬為家射獵為俗泉甘草美¶
無常處鳥驚獸駭争馳逐誰將漢女嫁胡兒風沙無情¶
貌如玉身行不遇中國人馬上自作思歸曲推手為琵¶
却手琶胡人共聽亦咨嗟玉顔流落死天涯琵琶却傳¶
來漢家漢宫争按新聲譜遺恨已深聲更苦纎纎女手¶
生洞房學得琵琶不下堂不識黄雲出塞路豈知此聲¶
能斷腸其二云漢宫有佳人天子初未識一朝隨漢使¶
<pb:KR4i0029_WYG_084-5a>¶
逺嫁單于國絶色天下無一失難再得雖能殺畫工于¶
事竟何益耳目所及尚如此萬里安能制夷狄漢計誠¶
巳拙女色難自誇明妃去時淚洒向枝上花狂風日暮¶
起飄泊落誰家紅顔勝人多薄命莫怨春風當自嗟余¶
觀介甫明妃曲二首辭格超逸誠不下永叔不可遺也¶
因附益之其一云明妃初出漢宫時淚濕春風鬂脚垂¶
低回顧影無顔色尚得君王不自持歸來却怪丹青手¶
入眼平生未曽有意態由來画不成當時枉殺毛延壽¶
<pb:KR4i0029_WYG_084-5b>¶
一去心知更不歸可憐着盡漢宫衣寄聲欲問塞南事¶
只有年年鴻雁飛家人萬里傳消息好在氊城莫相憶¶
君不見咫尺長門閉阿嬌人生失意無南北其二云明¶
妃出嫁與胡兒氊車百輛皆胡姬含情欲語獨無處傳¶
與琵琶心自知黄金捍撥春風手彈着飛鴻勸胡酒漢¶
宫侍女暗埀淚沙上行人却回首漢恩自淺胡自深人¶
生樂在相知心可憐青塚已蕪沒尚有哀弦留至今¶
復齋漫録云文忠詩小雨斑斑作燕泥東坡詩小雨斑¶
<pb:KR4i0029_WYG_084-6a>¶
斑亦作泥山谷六言詩潤花小雨斑斑¶
藝苑雌黄云送劉貢父守維揚作長短句云平山欄檻¶
倚晴空山色有無中平山堂望江左諸山甚近或以謂¶
永叔短視故云山色有無中東坡笑之因賦快哉亭道¶
其事云長記平山堂上欹枕江南烟雨杳杳沒孤鴻認¶
取醉翁語山色有無中葢山色有無中非烟雨不能然¶
也¶
苕溪漁隱曰歐公云身行南雁不到處山與北人相對¶
<pb:KR4i0029_WYG_084-6b>¶
愁汪彦章云路行歸雁不到處家在長江欲盡頭彦章¶
雖體歐公詩然終不及歐之自在也¶
蔡寛夫詩話云文忠與趙康靖公概同在政府相得歡¶
甚康靖先告老歸睢陽文忠相繼謝事歸汝隂康靖一¶
日单車特往過之時年幾八十矣留劇飲踰月日於汝¶
隂縱游而後返前軰挂冠後能從容自適未有若此者¶
文忠嘗賦詩云古來交道愧難終此㑹今時豈易逄出¶
處三朝俱白首凋零萬木見青松公能不逺來千里我¶
<pb:KR4i0029_WYG_084-7a>¶
病猶堪嚼一鍾巳勝山隂空興盡且留歸駕為從容因¶
牓其游從之地為㑹老堂明年文忠欲往睢陽報之未¶
果行而薨兩公名節固師表天下而風流襟義又如此¶
誠可以激薄俗也¶
苕溪漁隱曰歐公作詩盖欲自出胷臆不肯蹈襲前人¶
亦其才髙故不見牽強之迹耳如六月十四夜飛盖橋¶
玩月云天形積輕清水徳本虚静雲收風浪止始見天¶
水性澄光與粹容上下相涵映乃于其兩間皎皎挂寒¶
<pb:KR4i0029_WYG_084-7b>¶
鏡餘輝所照耀萬物皆鮮瑩矧夫人之靈豈不醒視聽¶
而我于此時翛然發孤詠紛昏忻洗滌俯仰恣涵泳人¶
心曠而閒月色髙愈逈惟恐清夜闌時時瞻斗柄¶
麈史云文忠早朝詩云月在蒼龍闕角西甚為美句然¶
予按漢之四闕南曰朱雀北曰𤣥武東曰青龍西曰白¶
虎今歐之詩意盖以當前門闕狀蒼龍故云月在西也¶
不用漢闕也¶
夷白堂小集云中秋夜待月詩和者數人趙承之一聨¶
<pb:KR4i0029_WYG_084-8a>¶
云古來此景歎經嵗今夜誰家不倚樓孫平父一聨云¶
坐待銀盤生海底俄驚金餅上雲頭尤為佳也苕溪漁¶
隱曰余評前一聨自在語意俱到後一聨用銀盤金餅¶
止是詠月何獨中秋吾無取焉¶
苕溪漁隱曰古人賦中秋詩例皆詠月而已少有著題¶
者惟王元之云莫辭終夕看動是隔年期蘇子瞻云暮¶
雲收盡溢清寒銀漢無聲轉玉盤此生此夜不長好明¶
月明年何處看盖庶幾焉如杜子美劉夢得皆有八月¶
<pb:KR4i0029_WYG_084-8b>¶
十五夜詩祗是詠月然亦佳句也子美云滿目飛明鏡¶
歸心折大刀轉蓬行路逺攀桂仰天高水路疑霜雪林¶
棲見羽毛此時瞻白兎直欲數秋毫夢得云天將今夜¶
月一遍洗寰瀛暑退九霄浄秋澄萬里清星辰譲光彩¶
風露發晶英能變人間世翛然是玉京¶
苕溪漁隱曰永叔喜雪云常聞老農語一臘見三白是¶
為豐年候占騐勝蓍䇿三白事古人不曽用自永叔始¶
遂為故實如鮑欽止雪霽云三白嵗可期一飽分已定¶
<pb:KR4i0029_WYG_084-9a>¶
吕居仁雪詩云看取一年三白喜歡共入新年皆本此¶
也¶
劉貢甫詩話云永叔與江鄰幾論韓雪詩以隨車翻縞¶
帯逐馬散銀盃為不工而謂㘭中初葢底凸處遂成堆¶
為勝未知真得韓意否也永叔云知聖俞詩者莫如修¶
嘗問聖俞平生所得最好句聖俞所自負者皆修所不¶
好聖俞所卑下者皆修所稱賞盖知心賞音之難如是¶
其評古人詩得無似此乎¶
<pb:KR4i0029_WYG_084-9b>¶
復齊漫録云退之喜雪獻裴尚書詩喜深將䇿試驚宻¶
仰簷窺又云氣嚴當酒暖洒宻聽忩知荆公全用以為¶
一聨云借問火城將䇿試何如雲屋聽忩知¶
法藏碎金云韓詩外傳云凡草木花多五出雪花獨六¶
出予之所居有迎春花桃花因閒觀之二花多五出亦¶
有六七出者百中之一耳譬如千萬人中或有一人生¶
六指物理如此不足怪莊子云枝指是也萬一有反常¶
之事固當無執定之理¶
<pb:KR4i0029_WYG_084-10a>¶
藝苑雌黄云南史張融作海賦成示顧凱之凱之曰此¶
賦實超𤣥虚但恨不道鹽耳融因命筆益之云漉沙成¶
白熬波出素積雪中春飛霜暑路東坡雪詩押鹽字一¶
聨漁蓑句好真堪畫栁絮才髙不道鹽學者徙知栁絮¶
撒鹽用謝安故事殊不知不道鹽三字亦有來處也¶
苕溪漁隱曰魯直雪詩試尋髙處望雙闕佳氣葱葱寒¶
妥貼洪覺範雪詩一川秀色浩凌亂萬樹無聲寒妥貼¶
二詩當以覺範為優句意俱工¶
<pb:KR4i0029_WYG_084-10b>¶
六一居士云牡丹花之絶而無甘實茘枝果之絶而非¶
名花昔樂天有感于二物矣是孰尸其賦予邪然斯二¶
者惟一不兼萬物之美故各得極其精此於造化不可¶
知而推之至理宜如此也余少遊洛陽花之盛處也因¶
為牡丹作記君謨閩人也故能識茘枝而譜之因念昔¶
人嘗有感於二物而二人者適各得其一之詳故聊書¶
其所以然而附君謨譜之末焉¶
藝苑雌黄云羅隠牡丹詩云自從韓令功成後辜負穠¶
<pb:KR4i0029_WYG_084-11a>¶
華過一春余考之唐元和中韓宏罷宣武節制始至長¶
安私第有花命斸去曰吾豈效兒女輩耶當時為牡丹¶
包羞之不暇故隠有辜負穠華之語¶
復齋漫録云東坡雨中明慶賞牡丹云霏霏雨霧作清¶
妍爍爍明燈照欲燃明日春隂花未老故應未忍著酥¶
煎又云千花與百草共盡無妍鄙未忍汙泥沙牛酥煎¶
落蕋孟蜀時兵部尚書李昊每將牡丹花數枝分遺朋¶
友以牛酥同贈且曰俟花彫謝即以酥煎食之無棄穠¶
<pb:KR4i0029_WYG_084-11b>¶
艶其風流貴重如此¶
東坡云揚州芍藥為天下冠蔡繁卿為守始作萬花㑹¶
用花十餘萬株既殘諸園又吏因縁為姦民大病之余¶
始至問民疾苦以此為首遂罷之花本洛陽故事亦必¶
為民害也㑹當有罷之者錢惟演為留守始置驛貢洛¶
陽花識者鄙之此宫妾愛君之意也故次韻林子中春¶
日見寄詩云為報年來殺風景連江夢雨不知春以此¶
也¶
<pb:KR4i0029_WYG_084-12a>¶
東臯雜録云韓魏公守維揚王荆公王岐公為幕客公¶
愛重之方春作芍藥㑹有四枝正紫重跗累蕚中有金¶
蕋遶之號腰金紫每嵗不過一二公召二幕賞之尚少¶
一客俄報陳太博入境秀公也即召之後皆為宰相故¶
荆公作魏公挽詩云幕府少年今白髮傷心無路送靈¶
輀¶
復齋漫録云東坡言古今七言偉麗之句永叔一聨云¶
蒼波萬古流不盡白鳥雙飛意自閒上句取李太白長¶
<pb:KR4i0029_WYG_084-12b>¶
波瀉萬古之句東坡一聨云令嚴鐘鼔三更月野宿貔¶
貅萬竈烟上句取杜子美中天懸明月令嚴夜寂寥之¶
句也¶
苕溪漁隱曰永叔有句云黄栗留鳴桑椹美紫櫻桃熟¶
麥風凉先君有句云含桃紅紫鶯聲老宿麥青黄燕子¶
飛皆初夏詩也¶
本朝名臣傳云初仁宗以唐書淺陋命官刋修在職五¶
年而修至分撰紀表志七年書成宰相韓琦素不悦宋¶
<pb:KR4i0029_WYG_084-13a>¶
祁以所上列傳文采雕飾太過又一書出兩手詔修看¶
詳改歸一體修受命歎曰宋公於我前軰人所見不同¶
詎能盡如已意遂不易一字又故事修書進御惟書官¶
崇者是時祁守鄭州修位在上修曰宋公於此日乆功¶
深吾可掩其長哉遂各列其姓名宋庠聞而喜曰自昔¶
丈人相凌掩斯事古未有也¶
三山老人語録云舊唐史蔣伸從容言於上曰近日官¶
頗易得人思徼倖上驚曰如此則亂矣對曰亂則未亂¶
<pb:KR4i0029_WYG_084-13b>¶
但徼倖者多亂亦非難上稱歎再三新史易其語云比¶
爵賞稍易人心且偷帝愕然曰偷則亂矣伸曰否非遽¶
亂但人有覬心亂由是生不若舊史詞暢而理順也¶
桐江詩話云永叔作韓忠獻晝錦堂記開石了以碑本¶
寄張安道安道嗟嘆乆之云惜乎不先寄老夫使此記¶
遂有小纇以武康之節來治於相兩句中可去一字不¶
然以武康之節來治相又不然以武康節來治于相¶
本朝名臣傳云歐陽公知開封府丞包拯政猛之後一¶
<pb:KR4i0029_WYG_084-14a>¶
切循理不事風采或以拯之政勵修者荅曰凡人材性¶
不一各有長短用其所長事無不舉強其所短政必不¶
逮吾亦任吾所長爾聞者服其言¶
司馬文正公日録云歐陽公坐擅止青苗錢特放罪上¶
表謝曰敢不戒小人之遂非思君子之改過¶
許彦周詩話云㑹老堂口號曰金馬玉堂三學士清風¶
明月兩閒人初謂清風明月古今通用語後讀南史謝¶
譓傳曰入吾室者但有清風對吾飲者惟當明月文忠¶
<pb:KR4i0029_WYG_084-14b>¶
公文章固優辭亦精緻如此¶
　¶
　¶
　¶
　¶
　¶
　¶
　漁隱叢話後集巻二十三¶
