# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:13.487292
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 後集卷三十三
<pb:KR4i0029_WYG_094-1a>¶
欽定四庫全書¶
　漁隱叢話後集巻三十三¶
　　　　　　　　　　　　　宋　胡仔　撰¶
　　秦太虛¶
藝苑雌黄云程公闢守會稽少遊客焉館之蓬萊閣一¶
日席上有所悅自爾眷眷不能忘情因賦長短句所謂¶
多少蓬萊舊事空回首煙靄紛紛也其詞極為東坡所¶
稱道取其首句呼之為山抺㣲雲君中間有寒鴉萬㸃¶
<pb:KR4i0029_WYG_094-1b>¶
流水遶孤村之句人皆以為少游自造此語殊不知亦¶
有所本予在臨安見平江梅知録云隋煬帝詩云寒鴉¶
千萬㸃流水遶孤村少游用此語也予又甞讀李義山¶
效徐陵體贈更衣云輕寒衣省夜金斗熨沈香乃知少¶
游詞玉籠金斗時熨沈香與夫睡起熨沈香玉腕不勝¶
金斗其語亦有來歴處乃知名人必無杜撰語苕溪漁¶
隱曰晁無咎云少游如寒景詞云斜陽外寒鴉萬㸃流¶
水遶孤村雖不識字人亦知是天生好言語其褒之如¶
<pb:KR4i0029_WYG_094-2a>¶
此盖不曾見煬帝詩耳¶
復齋漫録云少游别蘇子由于斗野亭作詩云古埭天¶
連雁荒祠木蔽牛不堪春解手更為晚停舟子由和云¶
飲食逢魚蠏封彊入斗牛予觀其意上句取杜詩青青¶
竹筍迎船出白白江魚入饌來其下句乃取庾蘭成路¶
已分于湘漢星猶看于斗牛也¶
復齋漫録云少游為千秋歲世尤稱之秦既没藤州晁¶
無咎甞和其韻以弔之云江頭苑外常記春朝退飛騎¶
<pb:KR4i0029_WYG_094-2b>¶
軋鳴珂碎齊謳雲遶扇趙舞風回帶嚴鼔斷杯盤藉草¶
猶相對洒涕誰能會醉卧藤隂盖人已去詞空在兎園¶
高宴悄虎觀英游改重感慨驚濤自巻珠沈海中云醉¶
卧藤隂盖者少游臨終作詞所謂醉卧古藤隂下了不¶
知南北故無咎用之山谷守當塗日郭功甫寓焉日過¶
山谷論文一日山谷云少游千秋歲詞歎其句意之善¶
欲和之而海字難押功甫連舉數海字若孔北海之類¶
山谷頗厭未有以郤之次日功甫又過山谷問焉山谷¶
<pb:KR4i0029_WYG_094-3a>¶
荅曰昨晚偶尋得一海字韻功甫問其所以山谷云羞¶
殺人也爺娘海自是功甫不論文於山谷矣盖山谷用¶
俚語以郤之¶
許彦周詩話云黄魯直愛與郭功甫戲謔嘲調雖不當¶
盡信至如曰公做詩費許多氣力做甚此語切當大有¶
益於學詩者不可不知也¶
苕溪漁隱曰和東坡金山詩云雲峰一隔變炎涼猶喜¶
重來飯積香維摩經云維摩詰往上方有國號香積以¶
<pb:KR4i0029_WYG_094-3b>¶
衆香鉢盛滿香飯悉飽衆會故今僧舍厨名香積二字¶
不可顛倒也太虛乃遷就押韻殊不成語小詞云落紅¶
鋪徑水平池弄晴小雨霏霏杏園憔悴杜䳌啼無奈春¶
歸用小杜詩莫怪杏園憔悴去滿城多少揷花人春日¶
云却憇小庭纔日出海棠花發麝香眠語固佳矣苐恐¶
無此理香譜云香中尤忌麝唐鄭注赴河中姬妾百餘¶
盡騎香氣數里逆于人鼻是歲自京兆至河中所過𤓰¶
盡一蒂不獲然則海棠花下豈應麝香可眠乎同子瞻¶
<pb:KR4i0029_WYG_094-4a>¶
端午日遊諸寺云雙溪貫城郭暝色帶孤禽用老杜秦¶
中紀行詩暝色帶遠客之語也¶
許彥周詩話云元撰作樹萱録載有人入夫差墓中見¶
白居易張籍李賀杜牧諸人賦詩皆能記憶句法亦各¶
相似最後老杜亦來賦詩記其前四句云紫領寛袍漉¶
酒巾江頭蕭散作閒人悲風有意摧林葉落日無情下¶
水濵吁嗟若數君子者皆不能脫然高蹈猶為鬼邪殊¶
不可曉也若以為元撰自造此詩則數公之詩尚可庶¶
<pb:KR4i0029_WYG_094-4b>¶
幾而少陵之四句孤韻出塵非元所能道也苕溪漁隱¶
曰余閱淮海後集秦少游有秋興九首皆擬古人如韓¶
退之李賀杜牧之白居易李太白杜子美玉川子孟郊¶
韋應物内擬子美詩云紫領寛袍漉酒巾江頭蕭散作¶
閒人悲風有意摧林葉落日無情下水濵車馬憧憧誰¶
道義市朝衮衮共埃塵覓錢稚子啼紅頰不信山翁篋¶
笥貧前四句與樹萱録同竟誰作邪¶
詩說雋永云秦湛處度為韓膺胄作枝巢詩建炎間在¶
<pb:KR4i0029_WYG_094-5a>¶
會稽一日語伋云先得兩句大勝商山老同居一木奴¶
杌&KR1150;危中壘高聳垜中雛未知後成篇否苕溪漁隱曰¶
𤣥恠録云巴卬人家有橘園霜後諸橘盡收餘二大橘如¶
三四斗盎巴人異之即令攀摘輕重亦如常橘剖開每¶
橘有二老人相對象戲談笑自若一叟曰橘中之樂不¶
減商山但不得深根固蒂為人摘耳處度此詩殊不善¶
用事此但言橘中之樂不減商山烏得便謂商山老每¶
橘有二老人亦烏得謂之同居也若東坡洞庭春色賦¶
<pb:KR4i0029_WYG_094-5b>¶
云吾聞橘中之樂不減商山豈霜餘之不食而四老人¶
者游戲於其間謝無逸詠橘詩云巴卭清霜後獨餘兩¶
大橘一朝剖而食四老欣然出乃知避世士退藏務深¶
密皆善用事無疵病可指擿也¶
　　陳履常¶
復齋漫録云書當快意讀易盡客有可人期不來世事¶
相違每如此好懷百歲幾回開其後又寄黄充前四句¶
云俗子推不去可人廢招呼世事每如此我生亦何娛¶
<pb:KR4i0029_WYG_094-6a>¶
盖無已得意故兩見之¶
復齋漫録云晁無咎玉山過彭門而無已廢居里中無¶
咎出小鬟舞梁州佐酒無已作木蘭花云娉娉裊裊芍¶
藥梢頭紅樣小舞袖低埀心倒郎邊客已知金樽玉酒¶
勸我花前千萬壽莫莫休休白髮簮花各自羞無咎云¶
人疑宋開府鐵心石腸及為梅花賦清&KR0008;艷發殆不類¶
其為人無已清適雖鐵石心腸不至于開府而此詞清¶
&KR0008;艷發過於梅花賦矣苕溪漁隱曰乙酉歲余歸苕溪¶
<pb:KR4i0029_WYG_094-6b>¶
上才獲復齋漫録見無已小詞因筆之¶
苕溪漁隱曰履常絶句云此生精力盡於詩末歲心存¶
力已疲與温公進呈資治通鑑表云臣之精力盡於此¶
書之語共相脗合豈偶然邪¶
復齋漫録云荆楚歲時記正月七日剪綵為人或鏤金¶
薄貼屏風上亦戴之像人入新年形容改新無已立春¶
詩云巧勝向人真耐老衰顔從俗不宜新更覺其工苕¶
溪漁隱曰余閱荆楚歲時記云正月七日剪綵為人或¶
<pb:KR4i0029_WYG_094-7a>¶
鏤剪金薄為人貼屏風亦戴之頭鬢以識新歲更始所¶
云止此即無像人入新年形容改新九字復齋以無已¶
詩有衰顔從俗不宜新之句遂牽合撰此九字亦誣甚¶
矣¶
文昌雜録云立春日賜三省官采勝各有差謝于紫宸¶
殿門杜臺卿說正月七日為人日家家剪綵或鏤金薄¶
為人以貼屏風亦戴之頭鬢今世多刻為華勝像瑞圖¶
金勝之形引釋名華像草木華也勝言人形容止等一¶
<pb:KR4i0029_WYG_094-7b>¶
人著之則勝又引賈充李夫人典誡曰每見時人月旦¶
花勝交相遺與謂正月旦也今俗用立春日亦近之然¶
公卿家尤重此日莫不鏤金刻繒加飾珠翠或以金銀¶
窮極工巧交相遺問焉¶
許彦周詩話云無已賦宗室畫詩滕王蛺蝶江都馬一¶
紙千金不當價又作曾子固挽詞丘園無起日江漢有¶
東流近世詩人罕匹其儔¶
苕溪漁隱曰寄送定州蘇尚書云枉讀平生三萬巻貂¶
<pb:KR4i0029_WYG_094-8a>¶
蟬當復作兠牟齊武帝戲周盤龍曰貂蟬何如兠鍪對¶
曰貂蟬生于兠鍪履常反用此事意言蘇公之才學不¶
當臨邊然頗牧出于儒林古人以為美談履常之言殊¶
覺非也¶
苕溪漁隱曰杜牧之早雁詩云仙掌月明孤影過長門¶
燈暗數聲來六一居士汴河聞雁云野岸柳黄霜正白¶
五更驚破客愁眠皆言幽怨羈旅聞雁聲而生愁思至¶
後山則不然但云遠道勤相喚羇懷悞作愁則全不蹈¶
<pb:KR4i0029_WYG_094-8b>¶
襲也¶
復齋漫録云漢臯張君詩話謂鮑當吟孤雁云更無聲¶
接續空有影相隨當時號為鮑孤雁凡物有羣而孤者¶
皆然何獨雁乎然予觀司馬文正詩話乃謂當為河南¶
府法曹常忤知府薛映因賦孤雁詩所謂天寒稻梁少¶
萬里孤難進不惜充君庖為帶邊城信薛大嗟賞時號¶
鮑孤雁與張君所記不同而詞意亦大非前句可及當¶
以張君所記為失也¶
<pb:KR4i0029_WYG_094-9a>¶
　　晁無咎¶
復齋漫録云無咎評本朝樂章不見諸集今録於此云¶
世言柳耆卿曲俗非也如八聲甘州云漸霜風悽慘闗¶
河冷落殘照當樓此唐人語不減高處矣歐陽永叔浣¶
溪沙云堤上遊人逐畫船拍堤春水四埀天緑楊樓外¶
出鞦韆要皆絶妙然只一出字自是後人道不到處東¶
坡詞人謂多不諧音律然居士詞横放傑出自是曲中¶
縳不住者黄魯直間作小詞固高妙然不是當家語自¶
<pb:KR4i0029_WYG_094-9b>¶
是着腔子唱好詩晏元獻不蹈襲人語而風調閒雅如¶
舞低楊柳樓心月歌盡桃花扇影風知此人不住三家¶
村也張子野與柳耆卿齊名而時以子野不及耆卿然¶
子野韻高是耆卿所乏處近世以來作者皆不及秦少¶
游如斜陽外寒鴉萬㸃流水遶孤村雖不識字亦知是¶
天生好言語¶
苕溪漁隱曰無已稱今代詞手惟秦七黄九耳唐諸人¶
不迨也無咎稱魯直詞不是當家語自是着腔子唱好¶
<pb:KR4i0029_WYG_094-10a>¶
詩二公在當時品題不同如此自今觀之魯直詞亦有¶
佳者苐無多首耳少游詞雖婉美然格力失之弱二公¶
之言殊過譽也¶
苕溪漁隱曰雪浪齋日記謂晏叔原工于小詞舞低楊¶
柳樓心月歌盡桃花扇影風不媿六朝宫掖體無咎評¶
樂章乃以為元獻詞誤也元獻詞謂之珠玉集叔原詞¶
謂之樂府補亡集此兩句在補亡集中全篇云彩袖慇¶
懃捧玉鍾當年𢬵却醉顔紅舞低楊柳樓心月歌盡桃¶
<pb:KR4i0029_WYG_094-10b>¶
花扇影風從别後憶相逢幾回魂夢與君同今宵剩把¶
銀缸照猶恐相逢是夢中詞情婉麗¶
李易安云樂府聲詩並著㝡盛于唐開元天寶間有李¶
八郎者能歌擅天下時新及第進士開宴曲江榜中一¶
名士先召李使易服隱名姓衣冠故敝精神慘沮與同¶
之宴所曰表弟願與坐末衆皆不顧既酒行樂作歌者¶
進時曹元謙念奴為冠歌罷衆皆咨嗟稱賞名士忽指¶
李曰請表弟歌衆皆哂或有怒者及轉喉發聲歌一曲¶
<pb:KR4i0029_WYG_094-11a>¶
衆皆泣下羅拜曰此李八郎也自後鄭衛之聲日熾流¶
靡之變日煩巳有菩薩蠻春光好莎雞子更漏子浣溪¶
沙夢江南漁父等詞不可徧舉五代干戈四海𤓰分豆¶
剖斯文道熄獨江南李氏君臣尚文雅故有小樓吹徹¶
玉笙寒吹皺一池春水之詞語雖奇甚所謂亡國之音¶
哀以思也逮至本朝禮樂文武大備又涵養百餘年始¶
有柳屯田永者變舊聲作新聲出樂章集大得聲稱于¶
世雖協音律而詞語塵下又有張子野宋子京兄弟沈¶
<pb:KR4i0029_WYG_094-11b>¶
唐元絳晁次膺軰繼出雖時時有妙語而破碎何足名¶
家至晏元獻歐陽永叔蘇子瞻學際天人作為小歌詞¶
直如酌蠡水于大海然皆句讀不葺之詩爾又往往不¶
協音律者何邪盖詩文分平側而歌詞分五音又分五¶
聲又分六律又分清濁輕重且如近世所謂聲聲慢雨¶
中花喜遷鶯既押平聲韻又押入聲韻玉樓春本押平¶
聲韻又押上去聲又押入聲本押仄聲韻如押上聲則¶
協如押入聲則不可歌矣王介甫曾子固文章似西漢¶
<pb:KR4i0029_WYG_094-12a>¶
若作一小歌詞則人必絶倒不可讀也乃知别是一家¶
知之者少後晏叔原賀方回秦少游黄魯直出始能知¶
之又晏苦無鋪叙賀苦少典重秦即專主情致而少故¶
實譬如貧家美女雖極妍麗丰逸而終乏富貴態黄即¶
尚故實而多疵病譬如良玉有瑕價自減半矣苕溪漁¶
隱曰易安歴評諸公歌詞皆摘其短無一免者此論未¶
公吾不憑也其意盖自謂能擅其長以樂府名家者退¶
之詩云不知羣兒愚那用故謗傷蚍蜉撼大樹可笑不¶
<pb:KR4i0029_WYG_094-12b>¶
自量正為此輩發也¶
東臯雜録云予昔為太學生暇日遊西池過道者院池¶
上壁間見東坡題詩下馬逢佳客携壺傍小池清風亂¶
荷葉細雨出魚兒井好能冰齒茶甘不上眉歸途更蕭¶
瑟真個解催詩後有諸公和獨記無咎一聨云雨園鳩¶
逐婦風徑燕將兒亦佳句也¶
復齋漫録云元豐已未廖明畧晁無咎同登科明畧所¶
遊田氏者麗姝也一日明畧邀無咎晨過田氏遽起對¶
<pb:KR4i0029_WYG_094-13a>¶
鑑理髪且盼且語草草粧掠以與客對無咎以明畧故¶
有意而莫傳也因為下水船一闋云上客驪駒至鸚喚¶
銀屏睡起困倚籹臺盈盈正解螺髻鳳釵墜繚繞金環¶
玉指巫山一段雲委半窺鏡向我横秋水斜領花交鏡¶
裏淡拂鉛華匆匆自整羅綺斂眉翠雖有愔愔意空作¶
江邊解佩情何寄¶
　　張右史¶
復齋漫録云文潜詩云新月已生飛鳥外落霞更在夕¶
<pb:KR4i0029_WYG_094-13b>¶
陽西盖用郎士元送楊中丞和畨詩耳郎詩云河陽飛¶
鳥外雪嶺大荒西¶
復齋漫録云東坡泗州僧伽塔詩耕田欲雨刈欲晴去¶
得順風來者怨若使人人禱輒遂造物應須日千變文¶
潜用其意别為一詩云南風霏霏麥花落豆田漠漠初¶
埀角山邊夜半一犂雨田父高歌待收穫雨多瀟瀟蠶¶
簇寒蠶婦低眉憂繭單人生多求復多怨天公供爾良¶
獨難¶
<pb:KR4i0029_WYG_094-14a>¶
苕溪漁隱曰夜涼江海近天濶斗牛㣲張右史集中佳¶
句也備成集中亦有之盖誤收入非東坡所作李太白¶
有云天清一雁遠文潜有云天形一雁高二句俱工未¶
易分優劣也¶
金石録云唐昭陵六馬賛初太宗以文德皇后之葬自¶
為文刻石于昭陵又琢石像平生征伐所乘六馬為賛¶
刻之皆歐陽詢八分書世以為殷仲容書非是至諸降¶
將名氏乃仲容書耳苕溪漁隱曰文潜有昭陵六馬詩¶
<pb:KR4i0029_WYG_094-14b>¶
云天將剗隋亂帝遣六龍來森然風雲姿颯爽毛骨開¶
飈馳不及視山立儼莫回長鳴視八表擾擾萬駑駘秦¶
王龍鳳姿魚鳥不足摧腰間大白羽中物如風雷區區¶
數竪子縛取如提孩手持掃天帚六合無塵埃艱難濟¶
大業一一非常材惟時六驥足績與英衛陪功成鏘八¶
鸞玉輅行天街荒涼昭陵闕古石埋蒼苔文潜得意筆¶
也¶
　　溪堂居士¶
<pb:KR4i0029_WYG_094-15a>¶
復齋漫録云無逸甞于黄州闗山杏花村館驛題江城¶
子詞云杏花村裏酒旗風烟重重水溶溶野渡舟横楊¶
柳緑隂濃望斷江南山色遠人不見草連空夕陽樓外¶
晚燈籠粉香融淡眉峰記得年年相見畫屏中只有闗¶
山今夜月千里外素光同過者必索筆于館卒卒頗以¶
為苦因以泥塗之¶
復齋漫録云晉許遜為旌陽令時江西有蛟為害旌陽¶
與其徒吳猛仗劔殺之遂作大鐵柱以鎮壓其處今豫¶
<pb:KR4i0029_WYG_094-15b>¶
章有鐵柱觀而柱猶存也無逸甞賦詩云豫章城南老¶
子宫堦前一柱立積鐵云是旌陽役萬鬼夜半舁來老¶
蛟穴插定三江不沸騰切勿揺撼坤軸裂蒼苔包裹鱗¶
皺皮我欲摩挲肘屢掣旌陽挈家上天去只留千夫應¶
門户西山高處風露寒兹事恍惚從誰語安得猛士若¶
朱亥袖往横山打狂虜¶
　　張芸叟¶
復齋漫録云芸叟嘗評詩云永叔之詩如乍成春服乍熱¶
<pb:KR4i0029_WYG_094-16a>¶
醱醅登山臨水竟日忘歸王介甫之詩如空中之音相¶
中之色人皆聞見難可着摸石延年之詩如饑鷹夜歸¶
岩冰春拆迅逸不可言蘇東坡之詩如武庫初開矛㦸¶
森然不覺令人神&KR0822;仔細檢㸃不無利鈍梅聖俞之詩¶
如深山道人草衣葛履王公見之不覺屈膝郭功甫之¶
詩如大排筵席二十四味終日揖遜求其適口者少矣¶
世以為知言余謂芸叟之論公否未敢必然觀東坡所¶
記芸叟西征途中詩止云張舜民通練西事稍能詩而¶
<pb:KR4i0029_WYG_094-16b>¶
已則東坡盖不以善詩待芸叟邪¶
苕溪漁隱曰西清詩話蔡百衲絛所撰也巳甞行于世¶
矣余舊録得百衲所作詩評今列于此云柳子厚詩雄¶
深簡淡逈抜流俗至味自高直揖陶謝然似入武庫但¶
覺森嚴王摩詰詩渾厚一段覆盖古今但如久隱山林¶
之人徒成曠淡杜少陵詩自與造化同流孰可擬議至¶
若君子高處廊廟動成法言恨終欠風韻黄太史詩妙¶
脫蹊徑言謀鬼神唯胸中無一㸃塵故能吐出世間語¶
<pb:KR4i0029_WYG_094-17a>¶
所恨務高一似㕘曹洞下禪尚墮在𤣥妙窟裏東坡詩¶
天才宏放宜與日月爭光凡古人所不到發明殆盡萬¶
斛泉流未為過也然頗恨方朔極諫時雜以滑稽故罕¶
逢醖藉韋蘇州詩如渾金璞玉不假雕琢成妍唐人有¶
不能到至其過處大似村寺高僧奈時有野態劉夢得¶
詩典則既高滋味亦厚但正若巧匠矜能不見少拙白¶
樂天詩自擅天然貴在近俗恨如蘇小雖美終帶風塵¶
李太白詩逸態凌雲照映千載然時作齊梁間人體段畧¶
<pb:KR4i0029_WYG_094-17b>¶
不近渾厚韓退之詩山立霆碎自成一法然譬之樊侯¶
冠佩㣲露粗疎柳柳州詩若捕龍蛇搏虎豹急與之角¶
而力不敢暇非輕蕩也薛許昌詩天分有限不逮諸公¶
遠矣至合人意處正若芻豢時復咀嚼自佳王介甫詩¶
雖乏丰骨一畨出清新方似學語之小兒酷令人愛歐¶
陽公詩温麗深穩自是學者所宗然似三館畫手未免¶
多與古人傳神杜牧之詩風調高華片言不俗有類新¶
及第少年畧無少退藏處固難求一唱而三歎也右此¶
<pb:KR4i0029_WYG_094-18a>¶
十四公皆吾生平宗師追仰所不能及者留心既久故¶
閑得而議之至若古今詩人自是珠聨玉映則又有不¶
得而知也已¶
　　王仲至¶
復齋漫録云仲至與少游謁恭敏李公飯于閒燕堂即¶
席聨句云黄葉山頭初帶雪緑波尊酒暫回春(欽臣/)已¶
聞璧月瓊枝句更看朝雲暮雨人(觀/)老愧紅籹翻曲妙¶
喜逢佳客放懷新(欽臣/)天明又出桃源去此境何時再¶
<pb:KR4i0029_WYG_094-18b>¶
問津(觀/)¶
復齋漫録云仲至使遼回謁恭敏李公席中賦詩云穹¶
廬三月已淹留白草黄雲見即愁滿袖塵埃何處洗李¶
家池上海棠洲¶
　¶
　¶
　¶
　漁隱叢話後集巻三十三¶
