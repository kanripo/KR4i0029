# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:13.353207
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 後集卷二十七
<pb:KR4i0029_WYG_088-1a>¶
欽定四庫全書¶
　漁隱叢話後集卷二十七¶
　　　　　　　　　　　　　宋　胡仔　撰¶
　　東坡二¶
復齋漫録云古樂府張正見雉子斑云惟當渡弱水不¶
怯如臯箭毛處約雉子斑云能使如臯路相迎巧笑間¶
葢用賈大夫事耳而黄朝英緗素雜記乃謂東坡錯用¶
如臯事故云不向如臯閒射雉歸來何以得卿卿葢承¶
<pb:KR4i0029_WYG_088-1b>¶
古樂府之誤耳若潘安仁射雉賦云昔賈氏之如臯試¶
解顔之一笑山谷南園記云可盡記子之言我將鑱之¶
南園之石他日御以如臯雖不獲雉尚期一笑哉若二¶
公者真可謂得傳意¶
復齋漫録云虢國夫人夜遊圖詩當時亦笑張麗華不¶
知門外韓擒虎葢全用小杜臺城曲兩句云門外韓擒¶
虎樓頭張麗華凡此取陳後主張貴妃名麗華尤見寵¶
幸隋遣韓擒虎平陳後主與麗華俱被収今之坡詩為¶
<pb:KR4i0029_WYG_088-2a>¶
誤作潘麗華遂致黄朝英緗素雜記以東坡為誤葢彼¶
不記小杜詩也¶
藝苑雌黄云前漢龔遂傳有令民種一百本薤五十本¶
葱之說坡和段逢詩云細思種薤五十本大勝取禾三¶
百㕓則誤以一百本為五十本矣陳孔章為袁紹檄豫¶
州又言曹操之罪云特置發丘中郎摸金校尉所過隳¶
突無骸不露遊聖女山詩云縱令司馬能鑱石奈有中¶
郎解摸金則誤以校尉為中郎矣盧氏雜說鄭餘慶召¶
<pb:KR4i0029_WYG_088-2b>¶
親朋呼左右曰處分厨家爛蒸去毛莫抝折項諸人以¶
謂蒸鵝鴨良久就食毎人前粟米飯一盂爛蒸葫蘆一¶
枚贈陳季常詩曰不見盧懷慎蒸壺似蒸鴨則又以鄭¶
餘慶為盧懷慎雪詩押簷字一聨云敗屨尚存東郭指¶
飛花又舞謫仙簷東郭指正用雪事出史記滑稽傳謫¶
仙簷葢取李太白詩所謂飛花送酒舞前簷者即無雪¶
事矣贈王子直詩云水底笙歌蛙兩部山中奴隷橘千¶
頭誰不愛其語之工然南史孔徳彰門庭之内草萊不¶
<pb:KR4i0029_WYG_088-3a>¶
剪中有蛙鳴或問之曰欲為陳蕃乎曰我以此當兩部¶
鼔吹何必效蕃即無笙歌之說次韻滕元發寄詩云坐¶
看青丘吞澤芥自慚黄潦薦溪蘋按子虛賦云秋田乎¶
青丘徬徨乎海外吞雲夢者八九於其胷中曾不蔕芥¶
蔕芥刺鯁也非草芥之芥西湖詩亦有青丘巳吞雲夢¶
芥之說皆非也¶
谷庵銘云孔公之堂名虛白蘇子堂後作圓屋堂雖白¶
矣庵自黒知白守黒名曰谷老子曰知其雄守其雌為¶
<pb:KR4i0029_WYG_088-3b>¶
天下谿知其白守其黑為天下式知其榮守其辱為天¶
下谷然則知白守黑不可謂之名曰谷也又詩中言宋¶
廣平為鐵心夏仲御為木腸亦皆與本處不合¶
復齋漫録云玉仙觀在京城東南宣化門七八里間仁¶
宗時陳道士所脩葺花木亭臺四時遊客不絶東坡詩¶
所謂玉仙洪福花如海是也和徐積詩殺雞未肯邀季¶
路裹飯應湏問子來按莊子書子祀子輿子犁子來四¶
人相與為友然無裹飯之事莊子書又載子輿子桑友¶
<pb:KR4i0029_WYG_088-4a>¶
而霖雨十日子輿曰子桑殆病矣裹飯而往食之方知¶
裹飯者子輿子桑非子來也東坡此詩為誤觀退之贈¶
崔立之詩云昔者十日雨子來寒且饑其友名子輿忽¶
然憂且思褰裳觸泥水裹飯往食之好事漆園吏書之¶
存雄辭然其失自退之矣¶
藝苑雌黄云老杜房公池鵝詩鳳凰池上應回首為報¶
籠隨王右軍山谷題劉將軍畫鵝詩還似山隂書罷舉¶
羣驅向王家而前軰詩又有鵝費羲之墨書罷籠鵞去¶
<pb:KR4i0029_WYG_088-4b>¶
數紙尚可博白鵝山隂不見換鵝經白鵝曾換右軍書¶
皆不斥言所書者何經西清詩話載李白詩山隂道士¶
如相訪為寫黄庭換白鵝考之晉史逸少所寫乃道徳¶
經非黄庭也太白葢誤用此事比觀梅聖俞謝宋元憲¶
贈鵝詩昔居鳳池上曾食鳳池萍乞與江湖去從敎飬¶
素翎不同王逸少辛苦寫黄庭聖俞此語豈亦承太白¶
之誤歟又觀白氏六帖所載亦言黄庭經則古人誤用¶
此事非獨太白為然也苕溪漁隱曰吕居仁寄朱希真¶
<pb:KR4i0029_WYG_088-5a>¶
詩云主人鵝可換更為寫黄庭亦沿襲誤用也余謂太¶
白又有詩云掃素寫道經筆精妙入神書罷籠鵝去何¶
曽别主人則又謂道徳經矣¶
東觀餘論云世傳黄庭經為逸少書僕嘗考之非也按¶
陶隱居真誥翼真檢論上清真經始末云晋哀帝興寧¶
二年南嶽魏夫人所授弟子司徒公府長史楊君使作¶
𨽻字寫出以傳䕶軍長史許君及子上計掾以付子黄¶
民民以傳孔㸃後為王興先竊寫之度江飄淪惟有黄¶
<pb:KR4i0029_WYG_088-5b>¶
庭一篇得存葢此經也僕按甲子歳逸少以晉穆帝升¶
平五年卒是年歳在辛酉後二年即哀帝興寧二年始¶
降黄庭於世安得逸少預書之又案梁虞龢論書表云¶
山隂曇&KR1619;村飬鵝道士謂羲之曰久欲寫河上公老子¶
縑素早辦而無人能書府君若能自屈書道徳經兩章¶
便合羣以奉於是羲之便停半日為寫畢擕鵝去而晉¶
書本傳亦著道士云為寫道徳經當舉羣相贈耳初未¶
嘗言寫黄庭也以二書考之即黄庭非逸少書無疑然¶
<pb:KR4i0029_WYG_088-6a>¶
陶隱居與梁武帝啓云逸少有名之迹不過數首黄庭¶
勸進告誓等不審猶有存否葢此啓在著真誥前殆未¶
之考証耳至唐張懷瓘作書帖云樂毅黄庭但得幾篇¶
即為國寳遂誤以為逸少書李太白承之作詩山隂道¶
士如相訪為寫黄庭換白鵝茍欲隨之耳初未嘗考之¶
而韓退之苐云數紙尚可博白鵝而不云黄庭豈非覺¶
其謬歟¶
苕溪漁隱曰世傳黄庭經樂毅論遺敎經蘭亭序皆為¶
<pb:KR4i0029_WYG_088-6b>¶
王㑹稽書余觀諸公評論各有區别今悉著於篇葢欲¶
其知是否耳永叔云黄庭經二篇皆不著書人姓名余¶
初得石本巳愛其不俗遂録之旣而又得前本於殿中¶
丞裴造造好古君子也自言藏此本數世矣世傳王羲¶
之嘗寫黄庭經此豈其遺法歟魯直云黄庭經王氏父¶
子書皆不可復見小字殘缺者云是永禪師書旣刓缺¶
亦難辨真偽差大者是呉通微書字形差長而痩勁筆¶
圓勝徐浩書也二公雖不明言黄庭經為王㑹稽書然¶
<pb:KR4i0029_WYG_088-7a>¶
亦疑似其語葢牽於世俗之傳故耳永叔云樂毅論石¶
在高紳學士家紳死好事者往往就閱或模傳其本其¶
家秘藏漸為難得後其子弟以其石質錢於富人家而¶
富人家失火遂焚其石今無復石本矣金石録云集古¶
録言樂毅論石巳焚之非也元祐間故郎官趙竦常挈¶
石隨行巳斷裂用木匣貯之沈存中云王羲之書舊傳¶
惟樂毅論乃羲之親書於石其他皆紙素所傳唐太宗¶
裒聚二王墨蹟惟樂毅論是石本其後隨太宗入昭陵¶
<pb:KR4i0029_WYG_088-7b>¶
朱梁時耀州節度使温韜發昭陵得之後傳人間或云¶
公主以偽本易之元不曾入壙本朝藏髙紳學士家皇¶
祐中紳之子安世為錢塘主簿樂毅論猶在予嘗見之¶
時石已破缺末後獨有一海字者是也後十餘年安世¶
在蘇州石巳破為數片以鐵束之安世亡不知所在或¶
云蘇州一富家得之今之樂毅論皆其摹本也魯直云¶
樂毅論舊石刻軼其半者字痩勁無俗氣後有人復刻¶
此斷石文摹傳失真多矣其完書者是國初翰林侍書¶
<pb:KR4i0029_WYG_088-8a>¶
王著寫用筆圓熟亦不易得如富貴人家子弟非無福¶
氣但病在韻耳觀此則樂毅論時所珍愛如此但舊本¶
今難得耳永叔云遺敎經相傳云羲之書偽也葢唐世¶
寫經手所書耳唐時佛書今在者大抵書體皆類此苐¶
其精粗不同耳近有得唐人所書經題其一云薛稷一¶
云僧行敦皆與二人所書不類而與此頗同即知寫經¶
手所書也然其字亦可愛子瞻云歐公言遺敎經非逸¶
少筆以其言觀之信不妄然自逸少在時小兒亂真自¶
<pb:KR4i0029_WYG_088-8b>¶
不解辨况數百年後傳刻之餘而欲必其真偽難矣顧¶
筆畫精穩自可為師法魯直云遺敎經不知何世何人¶
書或曰右軍書黄庭堅曰吾評此書在楷法中小不及¶
樂毅論耳清勁方重葢度越蕭子雲數等頃見瘞鶴銘¶
大字右軍書其勝處乃不可名貌以此觀之良非右軍¶
筆畫也則諸公之論如此其遺敎經非王㑹稽書審矣¶
永叔云蘭亭脩禊序世所傳本尤多而皆不同葢唐數¶
家所臨也其轉相傳摹失真彌遠然時猶有可喜處豈¶
<pb:KR4i0029_WYG_088-9a>¶
其筆法或得其一二邪想其真蹟宜如何也世言真本¶
葬在昭陵唐末之亂昭陵為韜所發其所藏書畫皆剔¶
取裝軸金玉而弃之於是魏晉傳授以來諸賢墨蹟遂¶
復流落於人間太宗時搜訪所得集為十卷俾摹傳之¶
數以分賜近臣今公卿家有法帖是也然獨蘭亭真本¶
巳失故不得列於法帖以傳子瞻云唐太宗訪晉人書¶
自二王以下僅千軸蘭亭文以玉匣葬昭陵世無復見¶
故孫莘老咏墨妙亭詩云蘭亭繭紙入昭陵世間遺蹟¶
<pb:KR4i0029_WYG_088-9b>¶
猶龍騰魯直云王右軍禊飲序草號稱最得意書宋齊¶
以來似藏在秘府士大夫間未聞稱述豈未經大盜兵¶
火時葢有墨蹟在蘭亭右者及蕭氏宇文焚蕩之餘千¶
不存一永師晩出其妙蹟惟有蘭亭故為虞禇軰道之¶
所以太宗求之百方期於必得其後公私相盜今竟失¶
之書家晚得定武石本葢彷彿存古人筆意耳又云蘭¶
亭序草王右軍平生得意書也反復觀之畧無一字一¶
筆不可人意摹寫或失之肥痩亦自成妍要各存之以¶
<pb:KR4i0029_WYG_088-10a>¶
心㑹其妙處耳余性亦嗜古刻所得蘭亭序亦數本肥¶
痩不同並存之聊為佳玩洪慶善頃知憲江左以黄庭¶
經樂毅論見遺殘缺過半云得之鄱陽余觀秘閣曠帖¶
有此二刻皆完好無一字殘缺則知此為舊本矣¶
藝苑雌黄云古人詩押字或有語顛倒而於理無害者¶
如韓退之以參差為差參以玲瓏為瓏玲是也比觀王¶
逢原有孔融詩云虚云座上客常滿許下惟聞笑習脂¶
黄魯直有和荆公西太一宫六言詩云啜羮不如放麑¶
<pb:KR4i0029_WYG_088-10b>¶
樂羊終愧巴西按後漢史有脂習而無習脂有秦西巴¶
而無巴西豈二公之誤邪漢臯詩話云字有顛倒可用¶
者如羅綺綺羅圖畫畫圖毛羽羽毛白黑黑白之類方¶
可縱横惟韓愈孟郊軰才豪故有湖江白紅慨慷之句¶
後人亦難倣之若不學矩歩而學奔逸誠恐麟麒凰鳳¶
木草川山之句紛然矣¶
復齋漫録云韓子蒼言作語不可太熟亦湏令生近人¶
論文一味忌語生往往不佳東坡作聚遠樓詩本合用¶
<pb:KR4i0029_WYG_088-11a>¶
青江緑水對野草閒花以此太熟故易以雲山烟水此¶
深知詩病者予然後知陳無巳所謂寧拙毋巧寧樸毋¶
華寧粗毋弱寧僻毋俗之語為可信¶
許彦周詩話云季父仲山在揚州時事東坡先生聞其¶
敎人作詩曰熟讀毛詩國風與離騷曲折盡在是矣僕¶
嘗謂此語太髙後年齒益長乃知東坡之善誘人也¶
復齋漫録云錢穆父試賢良對策日東坡晚往迓其歸¶
置酒相勞各舉為文穆父得傀儡除鎮南軍節度使制¶
<pb:KR4i0029_WYG_088-11b>¶
首句云勤勞王家出入幕府東坡見此兩句大加歎賞¶
葢世以傀儡起於王家也¶
師友談苑云東坡令門人軰作人不易物賦或戲作曰¶
伏其几而襲其裳豈惟孔子學其書而戴其㡌未是蘇¶
公葢當時士大夫倣東坡桶髙簷短㡌名曰子瞻様焉¶
因言之公笑曰近扈從燕醴泉觀優人以相與自誇文¶
章為戲者一優曰吾之文章汝軰不可及也衆優曰何¶
也汝不見吾頭上子瞻乎上為解顔顧公久之¶
<pb:KR4i0029_WYG_088-12a>¶
藝苑雌黄云予與潘伯龍食榧子乃言諸處榧皆不及¶
玉山者予方悟東坡詩有彼美玉山果粲為金盤實之¶
語恐是上饒玉山縣潘云玉山地名在婺之東陽縣所¶
生榧子香脆過它處予考集韻榧字注云木名有實出¶
東陽諸郡而本草榧實注亦云今出東陽諸郡¶
東坡云無事靜坐便覺一日似兩日若能處置此生常¶
似今日得年至七十便是百四十歳人世間何藥能有¶
此効旣無反惡又省藥錢此方人人収得但苦無好湯¶
<pb:KR4i0029_WYG_088-12b>¶
使多嚥不下坡題息軒詩云無事此靜坐一日如兩日¶
若活七十年便是百四十正此意也苕溪漁隱曰余連¶
蹇選調四十年在官之日少投閒之日多固能知靜坐¶
之味矣苐向平婚嫁之志未畢退之啼號之患方劇正¶
所謂無好湯使多嚥不下也¶
苕溪漁隱曰吳興澤國也春夏之交地尤卑濕仍多蚊¶
蚋子瞻作守日有詩云風定軒窻飛豹脚雨餘欄楯上¶
蝸牛真紀實也舊說秦州西溪濵海多蚊范文正為監¶
<pb:KR4i0029_WYG_088-13a>¶
塩題詩云飽去櫻桃重饑來柳絮輕但知離此去莫要¶
問前程想與呉興同患也¶
龜山語録云因論蘇明允衡書權書觀其著書之名巳¶
非豈有山中逸民立言垂世乃汲汲於用兵如此所見¶
安得不為荆公所薄曰大蘇以當時不去二冦之患則¶
天下不可為又其審敵篇引晁錯說景帝削地之策曰¶
今日夷狄之勢是亦七國之勢其意葢欲掃蕩二冦然¶
後致太平且曰才以用兵為事只見騷擾何時是天下¶
<pb:KR4i0029_WYG_088-13b>¶
息肩時節以仁宗之世視二冦豈不勝如戰國時然而¶
孟子在戰國時所論全不以兵為先豈以崇虛名而受¶
實弊乎亦必有道矣¶
苕溪漁隱曰龜山謂老蘇為荆公所薄余觀張安道作¶
老蘇墓表老蘇亦自鄙荆公葢道不同不相為謀宜其¶
矛盾如此墓表云嘉祐初王安石名始盛黨友傾一時¶
其命相制曰生民以來數人而巳造作語言至以為幾¶
於聖人歐陽脩亦與之善勸先生與之游而安石亦願¶
<pb:KR4i0029_WYG_088-14a>¶
交於先生先生曰吾知其人矣是不近人情者鮮不為¶
天下患安石之母死士大夫皆弔之先生獨不往作辨¶
奸論一篇當時見之者多不謂然曰嘻其亦太甚矣先¶
生旣歿三年之後而安石用事其言乃信¶
苕溪漁隱曰題呉江三賢堂内陸龜蒙詩云千首文章¶
二頃田囊中未有一錢看却因飬得能言鴨驚破王孫¶
金彈丸談苑云陸龜蒙居笠澤有内飬自長安使杭州¶
舟經舍下彈緑頭鴨龜蒙遽從舍出大呼云此緑鴨有¶
<pb:KR4i0029_WYG_088-14b>¶
異善人言適將獻天子今將此死鴨以詣官内飬少長¶
宫禁信然厚以金帛遺之因徐問龜蒙曰此鴨何言龜¶
蒙曰常自呼其名内飬憤且笑龜䝉還其金曰吾戲耳¶
苕溪漁隱曰遊道塲山何山詩云白水田頭問行路小¶
溪深處是何山高人讀書夜達旦至今山鶴鳴夜半汪¶
彦章何山何氏書堂記云寺有何氏書堂圖記相承以¶
何氏為晉何楷楷嘗讀書此山後為吳興太守以其居¶
為寺而名其山¶
<pb:KR4i0029_WYG_088-15a>¶
許彦周詩話云燕燕于飛差池其羽之子于歸遠送于¶
野瞻望弗及泣涕如雨此真可泣鬼神矣張子野長短¶
句云眼方不知人遠上溪橋東坡送子由詩云登髙回¶
首坡壠隔惟見烏㡌出復沒皆遠紹其意¶
　¶
　¶
　¶
　¶
<pb:KR4i0029_WYG_088-15b>¶
　¶
　¶
　¶
　¶
　¶
　¶
　¶
　漁隱叢話後集巻二十七¶
