# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:12.554036
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 前集卷四十九
<pb:KR4i0029_WYG_049-1a>¶
欽定四庫全書¶
　漁隱叢話前集巻四十九¶
　　　　　　　　　　　　　宋　胡仔　撰¶
　　山谷下¶
後山詩話云學詩當以子美為師有規矩故可學退之¶
於詩本無解處以才髙而好耳淵明不為詩寫其胷中¶
之妙耳學杜無成不失為功無韓之才與陶之妙而學¶
其詩終樂天耳¶
<pb:KR4i0029_WYG_049-1b>¶
唐子西語録云六經之後便有司馬遷三百五篇之後¶
便有杜子美六經不可學亦不須學故作文當學司馬¶
遷作詩當學杜子美二書亦須常讀所謂不可一日無¶
此君也¶
苕溪漁隠曰近時學詩者率宗江西然殊不知江西本¶
亦學少陵者也故陳無已曰豫章之學博矣而得法於¶
少陵故其詩近之今少陵之詩後生少年不復過目抑¶
亦失江西之意乎江西平日語學者為詩㫖趣亦獨宗¶
<pb:KR4i0029_WYG_049-2a>¶
少陵一人而已余為是説葢欲學詩者師少陵而友江¶
西則兩得之矣¶
吕居仁與曽吉甫論詩第一帖云寵諭作詩次第此道¶
不講久矣如本中何足以知之或勵精潛思不便下筆¶
或遇事因感時時舉揚工夫一也古之作者正如是耳¶
惟不可鑿空强作出於牽强如小兒就學俯就課程耳¶
楚詞杜黄固法度所在然不若徧考精取悉為吾用則¶
姿態横出不窘一律矣如東坡太白詩雖規摹廣大學¶
<pb:KR4i0029_WYG_049-2b>¶
者難依然讀之使人敢道澡雪滯思無窮苦艱難之狀¶
亦一助也要之此事須令有所悟入則自然越度諸子¶
悟入之理正在工夫勤惰間耳如張長史見公孫大娘¶
舞劍頓悟筆法如張者專意此事未嘗少忘胷中故能¶
遇事有得遂造神妙使它人觀舞劍有何干涉非獨作¶
文學書而然也和章固佳然本中猶竊以為少新意也¶
近世次韻之妙無出蘇黄雖失古人唱酬之本意然用¶
韻之工使事之精有不可及者第二帖云詩巻熟讀深¶
<pb:KR4i0029_WYG_049-3a>¶
慰寂寞䝉問加勤尤見樂善之切不獨為詩賀也其間¶
大概皆好然以本中觀之治擇工夫已勝而波瀾尚未¶
濶欲波瀾之濶必須於規摹令大涵養吾氣而後可規¶
摹既大波瀾自濶少加治擇功已倍於古矣試取東坡¶
黄州已後詩如種松醫眼之類及杜子美歌行及長韻¶
近體詩看便可見若未如此而事治擇恐易就而難逺¶
也退之云氣水也言浮物也水大則物之浮者大小畢¶
浮氣之與言猶是也氣盛則言之長短與聲之髙下皆¶
<pb:KR4i0029_WYG_049-3b>¶
宜如此則知所以為文矣曹子建七哀詩之類宏大深¶
逺非復作詩者所能及此葢未始有意於言語之間也¶
近世江西之學者雖左規右矩不遺餘力而往往不知¶
出此故百尺竿頭不能更進一步亦失山谷之㫖也¶
宋子京筆記云文章必自名一家然後可以傳不朽若¶
體規畫圓准方作矩終為人之臣僕古人譏屋下架屋¶
信然陸機曰謝朝花於已披啟夕秀於未振韓愈曰惟¶
陳言之務去此乃為文之要苕溪漁隠曰學詩亦然若¶
<pb:KR4i0029_WYG_049-4a>¶
循習陳言規摹舊作不能變化自出新意亦何以名家¶
魯直詩云隨人作計終後人又云文章最忌隨人後誠¶
至論也¶
苕溪漁隠曰元祐文章世稱蘇黄然二公當時爭名互¶
相譏誚東坡嘗云黄魯直詩文如蝤蛑江珧柱格韻髙¶
絶盤飱盡廢然不可多食多食則發風動氣山谷亦云¶
葢有文章妙一世而詩句不逮古人者此指東坡而言¶
也二公文章自今視之世自有公論豈至各如前言葢¶
<pb:KR4i0029_WYG_049-4b>¶
一時爭名之詞耳俗人便以為誠然遂為譏議所謂蚍¶
蜉撼大樹可笑不自量者邪¶
東坡云讀魯直詩如見魯仲連李太白不敢復論鄙事¶
雖若不適用然不為無補於世¶
王直方詩話云山谷舊所作詩文名以焦尾弊帚少游¶
云每覽此編輒悵然終日殆忘食事邈然有二漢之風¶
今交遊中以文墨稱者未見其比所謂珠玉在傍覺我¶
形穢也有學者問文潛模範曰看退聽藳葢山谷在館¶
<pb:KR4i0029_WYG_049-5a>¶
中時自號所居曰退聽堂¶
後山詩話云黄詩韓文有意故有工老杜則無工矣然¶
學者先黄韓不由黄韓而為老杜則失之拙易矣¶
吕氏童䝉訓云讀莊子令人意寛思大敢作讀左傳便¶
使人入法度不敢容易二書不可偏廢也近世讀東坡¶
魯直詩亦類此¶
漫叟詩話云王侯文采似於莬洪甥人間汗血駒相將¶
問道城南隅無屋止借船官居或云當作官船居非也¶
<pb:KR4i0029_WYG_049-5b>¶
庾子山賦云風吹雲夢凍合船官注船官官船也凡讀¶
人詩不可以臆見擅改字¶
王直方詩話云蠟梅山谷初見之作二絶一云金蓓鏁¶
春寒惱人香未展雖無桃李顔風味極不淺一云體薫¶
山麝臍色染薔薇露披拂不滿襟時有暗香度縁此蠟¶
梅盛於京師然交游間亦有不喜之者余嘗為作解嘲¶
云紛紛紅紫雖無韻映帶園林正要渠誰遺一枝香最¶
勝故應有客問何如苕溪漁隱曰東坡亦有蠟梅詩云¶
<pb:KR4i0029_WYG_049-6a>¶
天工㸃酥作梅花此有蠟梅禪老家蜜蜂採花作黄蠟¶
取蠟為花亦其物不獨山谷有詩也余嘗和人詠蠟梅¶
絶句因紀其事云新詩湔拂自蘇黄想見當年喜色香¶
草木無情遇真賞豈知千載有餘芳¶
石林詩話云外祖晁君誠善詩蘇子瞻所謂温厚靜深¶
如其為人者也黄魯直嘗誦其小雨愔愔人不寐卧聽¶
羸馬齕殘蒭愛賞不已他日得句云馬齕枯萁喧午枕¶
夢驚風雨浪翻江自以為工以語舅氏無咎曰吾詩實¶
<pb:KR4i0029_WYG_049-6b>¶
發於乃翁前聯余始聞舅氏言不解風雨翻江之意一¶
日憩於逆旅聞旁舍有澎湃鞺鞳之聲如風浪之歴船¶
者起視之乃馬食於槽水與草齟齬於槽間而為此聲¶
方悟魯直之好竒然此亦非可以意索殆適相遇而得¶
之也¶
山谷云賈天錫作意和香自然有富貴氣覺諸人家和¶
香極寒氣也天錫屢惠此香惟要作詩因以兵衞森畫¶
㦸晝寢凝清香為韻作十小詩贈之猶恨詩語未工未¶
<pb:KR4i0029_WYG_049-7a>¶
稱此香耳然余甚寶此香未嘗妄以與人城西張仲謀¶
為我作寒計惠送騏驥院馬通薪二百因以香二十餅¶
報之或笑曰不為公詩為地邪應之曰詩或能為人作¶
祟豈若馬通薪使氷雪之辰鈐下馬走皆有挾纊之温¶
邪學詩三十年今乃大覺然見事亦太晩也苕溪漁隠¶
曰十詩中如險心游萬仞躁欲生五兵隠几香一炷靈¶
臺湛空明誠佳句也¶
漫叟詩話云諺云去家千里勿食蘿摩枸杞山谷嘗賦¶
<pb:KR4i0029_WYG_049-7b>¶
道院枸杞詩云去家尚勿食出家安用許時同賦者服¶
其用事精確¶
髙齋詩話云山谷詩云山椒欲雨好雲氣湖面逆風生¶
水紋¶
汪彦章詩云野田無雨出龜兆湖水得風生縠紋¶
山谷云古人有言并敵一嚮千里殺將要須心地收汗¶
馬之功讀書乃有味棄書冊而游息書味猶在胷中久¶
之乃見古人用心處如此則盡心於一兩書其餘如破¶
<pb:KR4i0029_WYG_049-8a>¶
竹皆迎刃而解耳古人嘗喻植楊楊天下易生之木也¶
倒植之而生横植之而生然一人植之一人拔之雖千¶
日之功皆棄此最善喻也¶
苕溪漁隠曰食筍詩云甘葅和菌耳辛膳胹薑芥菹酢¶
菜也亦作葅側魚切胹音而煮熟也¶
潘子直詩話云霜威能折綿之句予問折綿所從來山¶
谷曰勁氣方凝海清威正折綿庾肩吾詩也¶
後山詩話云退之以文為詩子瞻以詩為詞如教坊雷¶
<pb:KR4i0029_WYG_049-8b>¶
大使之舞雖極天下之工要非本色今代詞手惟秦七¶
黄九耳唐諸人不迨也¶
王直方詩話云洪龜父常有詩云琅玕嚴佛界薜茘上¶
僧垣山谷改云琅璫鳴佛屋龜父前後作詩惟有一朝¶
厭蝸角萬里騎鵬背一聯最為妙絶山谷亦嘗歎賞此¶
句¶
雪浪齋日記云槐夏棗花纂纂麥秋椹子離離不羨十¶
干美酒難忘三百枯棋兩部池蛙當妓千山飛鳥催沽¶
<pb:KR4i0029_WYG_049-9a>¶
引睡直須黄妳曲肱正要青奴此洪駒父少作也又詩¶
云背秋轉覺山形痩新雨還添水面肥山形痩之語¶
古今少有道者¶
吕氏童䝉訓云山谷嘗謂諸洪言作詩不必多如三百¶
篇足矣某平生詩甚多意欲止留三百篇餘者不能認¶
得諸洪皆以為然徐師川獨笑曰詩豈論多少只要道¶
盡眼前景致耳山谷回顧曰某所説止謂諸洪作詩太¶
多不能精致耳¶
<pb:KR4i0029_WYG_049-9b>¶
　¶
　¶
　¶
　¶
　¶
　¶
　¶
　漁隱叢話前集巻四十九¶
