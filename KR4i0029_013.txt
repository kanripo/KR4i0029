# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:11.903162
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 前集卷十三
<pb:KR4i0029_WYG_013-1a>¶
欽定四庫全書¶
　漁隱叢話前集巻十三¶
　　　　　　　　　　　　　宋　胡仔　撰¶
　　杜少陵八¶
漫叟詩話云呌怒索飯啼門東又云用激壮士肝說者¶
謂庖厨之門在東肝主怒非偶就韻也可謂至論秋雨¶
歎禾頭生耳黍穗黑今所行印本皆作木字事見齊民¶
要術云秋雨甲子禾頭生耳木當作禾往在詩白間剥¶
<pb:KR4i0029_WYG_013-1b>¶
畫蟲初不知其何等語也及觀何平叔景福殿賦云皎¶
皎白間微微列錢注謂白間忩也余嘗以白間對黄裏¶
姜七少府設鱠戲贈長歌首章云姜侯設鱠當嚴冬昨¶
日今日皆天風乃知慳風澁雨之句自古有之偏勸腹¶
腴媿年少山谷謂腹下肥處為腴丹青引意匠慘淡經¶
營中事見陸機文賦意司契而為匠飰抄雲子白之句¶
說者多以學林所記雲事母風子雲漢武外傳云神仙¶
之食有風實雲子當出扵此按本草崖蜜石蜜也故老¶
<pb:KR4i0029_WYG_013-2a>¶
杜逸詩有崖蜜松花白山杯竹葉新之句螢火詩幸因¶
腐草出敢近太陽飛說者云為李輔國作¶
隱居詩話云夏鄭公竦評老杜初月詩微升紫塞外已¶
隱暮雲端以為意主肅宗也鄭公善評詩也吾觀退之¶
煌煌東方星奈此衆客醉其順宗時作也東方謂憲宗¶
在儲也¶
瑶溪集云詩之六義後世賦别為一大文而比少興多¶
詩人之全者惟杜子美時能兼之如新月詩光細弦欲¶
<pb:KR4i0029_WYG_013-2b>¶
上影斜輪未安位不正徳不充風之事也微升古塞外¶
已隱暮雲端才升便隱似當日事比之事也河漢不改¶
色闗山空自寒河漢是矣而闗山自凄然有所感興也¶
庭前有白露露是天之恩澤雅之事暗滿菊花團天之¶
澤止及扵庭前之菊成功之小如此頌之事說者以為¶
子美此詩指肅宗作¶
三山老人語録云姜少府設鱠歌云姜侯設鱠當嚴冬¶
昨日今日皆天風或謂譏姜之慳唐人已有慳風澁雨¶
<pb:KR4i0029_WYG_013-3a>¶
之語非也葢言嚴冬天寒又連日有風黄河冰益厚矣¶
當此時而鑿冰取魚為鱠其意勤甚故曰黄河美魚不¶
易得鑿冰恐侵河伯宫¶
石林詩話云病柏病橘枯椶枯柟四詩皆當時事病栢¶
當為明皇作與杜鵑行同意枯椶皆民力之殘困其篇¶
中自言矣枯柟云猶含棟梁具無復雲霄志當為房次¶
律之徒作惟病橘始言惜哉結實小酸澁如棠梨末以¶
比荔支勞民疑若指近倖之不得志者自漢魏以來詩¶
<pb:KR4i0029_WYG_013-3b>¶
人用意深逺不失古風惟此為然不但語之工也¶
蔡寛夫詩話云江湖多白鳥天地有青蠅人遂以白鳥¶
為鷺而禮記月令羣鳥養羞鄭氏乃引夏小正丹鳥白¶
鳥之說謂白鳥為蚊蚋則知以對青蠅意亦深矣不然¶
江湖多白鷺有何說邪¶
山谷云好作竒語自是文章一病但當以理為主理得¶
而辭順文章自然出羣拔萃觀子美到䕫州後詩退之¶
自潮州還朝後文皆不煩繩削而自合矣¶
<pb:KR4i0029_WYG_013-4a>¶
蔡寛夫詩話云詩語大忌用工太過葢鍊句勝則意必¶
不足語工而意不足則格力必弱此自然之理也紅稻¶
啄餘鸚鵡粒碧梧棲老鳯凰枝可謂精切而在其集中¶
本非佳處不若暫止飛烏將數子頻來語燕定新巢為¶
天然自在其用事若宓子彈琴邑宰日終軍棄繻英妙¶
年雖字字皆本出處然比今日朝廷須汲黯中原將帥¶
憶亷頗雖無出處一字而語意自到故知造語用事雖¶
同出一人之手而優劣自異信乎詩之難也¶
<pb:KR4i0029_WYG_013-4b>¶
蘇子由云大雅緜九章誦太王遷豳建都邑營宫室而¶
已至其八章廼曰肆不殄厥愠亦不隕厥問始及昆夷¶
之怒尚可也至其九章廼曰虞芮質厥成文王蹶厥生¶
予曰有䟽附予曰有先後予曰有奔奏予曰有禦侮事¶
不接文不属如連山斷嶺雖相去絶逺而氣象聯絡觀¶
者知其脉理之為一也葢附離不以鑿枘此最為文之¶
髙致耳老杜䧟賊時有哀江頭詩曰少陵野老呑聲哭¶
春日潜行曲江曲江頭宫殿鎻千門細栁新蒲為誰緑¶
<pb:KR4i0029_WYG_013-5a>¶
憶昔霓旌下南苑苑中萬物生顔色昭陽殿裏第一人¶
同輦隨君侍君側輦前才人帯弓箭白馬嚼囓黄金勒¶
翻身向天仰射雲一箭正墜䨇飛翼明眸皓齒今何在¶
血汚遊䰟歸不得清渭東流劍閣深去住彼此無消息¶
人生有情淚沾臆江水江花豈終極黄昏胡騎塵滿城¶
欲往城南㤀南北予愛其詞氣如百金戰馬注坡驀澗¶
如履平地得詩人之遺法如白樂天詩詞甚工然拙於¶
紀事寸歩不遺猶恐失之此所以望老杜之藩垣而不¶
<pb:KR4i0029_WYG_013-5b>¶
及也¶
迂叟詩話云唐曲江開元天寳中旁有殿宇安史亂後¶
其地盡廢文宗覽杜甫詩云江頭宫殿鏁千門細栁新¶
蒲為誰緑因建紫雲樓落霞亭嵗時賜宴又詔百司於¶
兩岸建亭館太宗扵西郊鑿金明池池中有臺榭以閱¶
水戲而士人㳺觀無存泊之所若兩岸如唐制設亭館¶
即踰曲江之盛也¶
西清詩話云唐書列女傳王珪微時母盧氏嘗云子必¶
<pb:KR4i0029_WYG_013-6a>¶
貴但未見汝與游者珪一日引房𤣥齡杜如晦過之母¶
曰汝貴無疑所載止此而已質之少陵詩事未究也送¶
重表姪王砅云我之曽老姑尔之髙祖母尔祖未顯時¶
歸為尚書婦則珪母杜氏非盧氏也又云隋朝大業末¶
房杜俱交友長者來在門荒年自餬口家貧無供給客¶
位但箕箒俄頃羞頗珍寂寥人散後入怪鬢髮空吁嗟¶
為之久自陳剪髻鬟鬻巾充沽酒上云天下亂宜與英¶
俊厚向竊窺數公經綸亦俱有次問最少年虬髯十八¶
<pb:KR4i0029_WYG_013-6b>¶
九子等成大名皆因此人手下云風雲合龍虎一吟吼¶
願展丈夫雄得辭兒女醜秦王時在坐真氣驚户牖及¶
乎貞觀初尚書踐台斗夫人常肩輿上殿稱萬夀六宫¶
師柔順法則化妃后至尊均嫂叔盛事垂不朽其上下¶
詳諦如此且一婦人識真主扵側微尤偉甚史缺失而¶
繆誤獨少陵載之號詩史信矣¶
桐江詩話云西清詩話辨王珪母姓杜不姓盧引少陵¶
詩為證今觀其詩不特不姓盧乃王珪之妻非母也史¶
<pb:KR4i0029_WYG_013-7a>¶
氏之訛如此少陵詩云我之曽老姑尔之髙祖母尔祖¶
未顯時歸為尚書婦即知王珪之妻也¶
三山老人語録云唐人好飲甜酒殆不可曉子美云人¶
生幾何春已夏不放香醪如蜜甜退之云一罇春酒甘¶
若飴文人此樂無人知¶
東坡云退之詩百年未滿不得死且可勤買抛青春國¶
史補云酒則郢之富水烏程之箬下滎陽之土窟春富¶
平之石凍春劍南之燒春子美詩亦云聞道雲安麴米¶
<pb:KR4i0029_WYG_013-7b>¶
春裴鉶作傳竒記裴航事亦有酒名松醪春乃知唐人¶
名酒以春則抛青春亦必酒名也¶
苕溪漁隱曰嚴氏溪放歌云劒南嵗月不可度邉頭公¶
卿仍獨驕按王原叔注云郭英乂代嚴武鎮蜀麄暴不¶
能容甫故有公卿獨驕之句予謂是說殊無所據質之¶
唐書及小說嚴武卒郭英乂代之未幾有崔旰之亂甫¶
未嘗為英乂幕客何為不見容唐史云嚴氏以世舊待¶
甫甚善甫嘗醉登武牀瞪視曰嚴挺之乃有此兒武雖¶
<pb:KR4i0029_WYG_013-8a>¶
暴猛外若不為忤中銜之一日欲殺甫集吏扵門武將¶
出冠鉤于簾三左右白其母奔救得止以此知邉頭公¶
卿仍獨驕之句當為此也¶
三山老人語録云杜子美送嚴武還朝詩公若登台輔¶
臨危莫愛身勸以仗節死義也魏野贈王文正公詩西¶
祀東封都了畢好來相伴赤松㳺贈寇萊公詩好去上¶
天辭將相却來平地作神仙勸之使退也近世士人與¶
上官詩無非諛詞未聞有規勸之語如此者¶
<pb:KR4i0029_WYG_013-8b>¶
苕溪漁隱曰先君平日尤喜作詩手校老杜集所正舛¶
誤甚多句法暮年深得其意味嘗泛歙溪用老杜詩青¶
惜峰巒過為韻作五詩其一云港淨千尋碧峯回兩岸¶
青鷺飛煙漠漠猿嘯竹𡨕𡨕雞犬聞聲地雲霞蔽隱扄¶
桃源疑此是時復問漁舲其二云溪山美有餘自古神¶
仙宅築室隱宣平題詩來李白至今負薪人間是餐霞¶
客不向此尋真飄蓬端可惜其三云萬山回合處葱鬱¶
釣臺峯道義髙千古簞瓢敵萬鍾羊裘甘寂寞鳯闕肯¶
<pb:KR4i0029_WYG_013-9a>¶
從容勿謂狂奴態清風激懦庸其四云草木紛紛落江¶
山正薄寒雲蔵桐子宅波急沈郎灘回首家林逺多愁¶
革草寛青楓知客恨塗血㸃林巒其五云觀山如走馬¶
倐忽千羣過水從雲際來舟疑天上坐羈孤猿失羣往¶
復蟻旋磨五韻寫中腸悲詞成楚些¶
遯齋閒覽云杜甫贈髙適詩云脫身簿尉中始與捶楚¶
辭韓愈贈張功曹詩云判司卑官不堪說未免捶楚塵¶
埃間杜牧寄小姪阿宜詩云叅軍與簿尉塵土驚劻勷¶
<pb:KR4i0029_WYG_013-9b>¶
一語不中治鞭捶身滿瘡以此明唐之叅軍簿尉有過¶
即受笞杖之刑猶今之胥吏也¶
三山老人語録云橋陵詩先帝昔晏駕兹山朝百靈先¶
帝即睿宗也憶昔詩憶昔先帝廵朔方千乗萬騎入咸¶
陽先帝即肅宗也舞劍器行先帝侍女八千人公孫劒¶
器初第一遣懐詩先帝正好武寰海未彫枯先帝即明¶
皇也¶
苕溪漁隱曰唐史張垍尚寜親公主明皇眷垍厚即禁¶
<pb:KR4i0029_WYG_013-10a>¶
中置内宅故子美贈之詩云天上張公子宫中漢客星¶
又長安志拾翠殿在大明宫翰林門外望雲亭在太極¶
宫景福殿西故次聯云賦詩拾翠殿佐酒望雲亭皆禁¶
中事也¶
後山詩話云孟嘉落帽前世以為勝絶子美九日詩云¶
羞將短髪還吹帽笑倩傍人為正冠其文雅曠達不減¶
昔人故謂詩非力學可致正須胷中度世耳¶
吕氏童䝉訓云潘邠老言七言詩第五字要響如返照¶
<pb:KR4i0029_WYG_013-10b>¶
入江翻石壁歸雲擁樹失山村翻字失字是響字也五¶
言詩第三字要響如圎荷浮小葉細麥落輕花浮字落¶
字是響字也所謂響者致力處也予竊以為字字當活¶
活則字字自響¶
洪駒父詩話云劉路左車為予言嘗收得唐人雜編時¶
人詩冊有送惠二歸故居詩云惠子白駒痩歸溪惟病¶
身皇天無老眼空谷滯斯人崖蜜松花白山杯竹葉新¶
柴門了生事黄綺未稱臣真子美語也白駒或作驢字¶
<pb:KR4i0029_WYG_013-11a>¶
王直方詩話云蛟室圍青草龍堆隱白沙䕶江蟠古木¶
迎棹舞神鴉破浪南風正收帆畏日斜雲山千萬疊何¶
處上仙槎此老杜過洞庭詩也李希聲云得之江心一¶
小石刻又云老杜遺詩二十九篇而哭台州鄭司户蘇¶
少監一首山谷云語似不類予最愛其葉葉自開春之¶
句¶
漫叟詩話云老杜詩云麟角鳯觜世莫識煎膠續絃竒¶
自見又杜牧之詩云天上鳯凰難得髓世間那有續絃¶
<pb:KR4i0029_WYG_013-11b>¶
膠嘗見李商老云事載太平廣記後讀東方朔十洲記¶
鳯麟洲其洲多鳯麟亦多仙家煮鳯喙及麟角合煎作¶
膠為集絃膠或名連金泥以能續連弓弩斷絃也劒折¶
以此膠粘之¶
　¶
　¶
　¶
　漁隱叢話前集巻十三¶
