# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:11.761005
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 前集卷五
<pb:KR4i0029_WYG_005-1a>¶
欽定四庫全書¶
　漁隱叢話前集巻五¶
　　　　　　　　　　　　　宋　胡仔　撰¶
　　李謫仙¶
六一居士云落日欲沒峴山西倒着接䍦花下迷襄陽¶
小兒齊拍手大家齊唱白銅鞮此常言也至於清風明¶
月不用一錢買玉山自倒非人推然後見太白之横放¶
所以驚動千古者固不在此乎¶
<pb:KR4i0029_WYG_005-1b>¶
吕氏童䝉訓云如曉月出天山蒼茫雲海間長風一萬¶
里吹度玉門闗及沙墩至梁苑二十五長亭大舶夾雙¶
櫓中流鵝鸛鳴之類皆氣葢一世學者能熟味之自然¶
不褊淺矣詩眼云山谷言學者若不見古人用意處但¶
得其皮毛所以去之更逺如風吹栁花滿店香若人復¶
能為此句亦未是太白至於吳姬壓酒勸客嘗壓酒字¶
他人亦難及金陵子弟来相送欲行不行各盡觴益不¶
同請君試問東流水别意與之誰短長此乃真太白妙¶
<pb:KR4i0029_WYG_005-2a>¶
處當潜心焉故學者先以識為主禪家所謂正法眼直¶
須具此眼目方可入道¶
西清詩話云太白歴見司馬子㣲謝自然賀知章或以¶
為可與神遊八極之表或以為謫仙人其風神超邁英¶
爽可知後世詞人狀者多矣亦間於丹青見之俱不若少¶
陵落月滿屋梁猶疑照顔色熟味之百世之下想見風¶
采此與李太白傳神詩也¶
東坡云唐末五代文章衰陋詩有貫休書有亞棲村俗¶
<pb:KR4i0029_WYG_005-2b>¶
之氣大率相似如蘇子美家收張長史書云隔簾歌已¶
俊對坐貌彌精語既凡惡而字法真亞棲之流近見曽¶
子固編太白集自云頗獲遺亡如贈懐素草書歌及笑¶
矣乎數首皆貫休已下詞格二人皆號有識者故深可¶
怪白樂天贈徐凝韓退之贈賈島之類皆世俗無知者¶
所託不足多怪山谷云太白集中長干行二篇妾髪初¶
覆額真太白作也憶妾深閨裏李益尚書作也所謂癡¶
妬尚書李十郎者也詞意亦清麗可喜亂之太白詩中¶
<pb:KR4i0029_WYG_005-3a>¶
亦不甚逺大儒曽子固刋定亦不能别也太白豪放人¶
中鳯凰麒麟譬如生富貴人雖醉着瞑暗啽囈中作無¶
義語終不作寒乞聲耳今太白詩中謬入他人作者略¶
有十之二三欲刪正者當用吾言考之¶
蔡寛夫詩話云太白之從永王璘世頗疑之唐書載其¶
事甚略亦不為明辨其是否獨其詩自序云半夜水軍¶
来潯陽滿旌旃空名適自誤廹脅上樓舡從賜五百金¶
棄之若浮煙辭官不受賞翻謫夜郎天然太白豈從人¶
<pb:KR4i0029_WYG_005-3b>¶
為亂者哉葢其學本出從横以氣俠自任當中原擾攘¶
時欲藉之以立竒功耳故其東廵歌有但用東山謝安¶
石為君談笑靜胡沙之句至其卒章乃云南風一掃胡塵¶
靜西入長安到日邊亦可見其志矣大抵才髙意廣如¶
孔北海之徒固未必有成功而知人料事尤其所難議¶
者或責以璘之猖獗而欲仰以立事不能如孔巢父蕭¶
頴士察於未萌斯可矣若其志亦可哀已¶
蘇子由云李白詩類其為人俊發豪放華而不實好事¶
<pb:KR4i0029_WYG_005-4a>¶
喜名不知義理之所在也語用兵則先登陷陣不以為¶
難語游俠則白書殺人不以為非此豈其誠能也白始¶
以詩酒奉事明皇遇讒而去所至不改其舊永王將據¶
江淮白起而從之不疑遂以放死今觀其詩固然唐詩¶
人李杜稱首今其詩皆在杜甫有好義之心白所不及¶
也漢髙祖歸豐沛作歌曰大風起兮雲飛揚威加海内¶
兮歸故鄉安得猛士兮守四方髙帝豈以文字髙世者¶
帝王之度固然發於中而不自知也白詩反之曰但歌大¶
<pb:KR4i0029_WYG_005-4b>¶
風雲飛揚安用猛士守四方其不識理如此老杜贈白¶
詩有重與細論文之句謂此類也哉¶
東坡云湘中老人讀黄老手援紫藟坐碧草春至不知¶
湘水深日暮忘却巴陵道唐末有人見作是詩者詞氣¶
殆是李謫仙予都下見有人擕一紙文書字則顔魯公¶
也墨迹如未乾紙亦新健其詩曰朝披夢澤雲笠釣青¶
茫茫此語非太白不能道也苕溪漁隱曰太白此詩中¶
後云暮跨紫鱗去海氣侵肌涼亦竒語也¶
<pb:KR4i0029_WYG_005-5a>¶
西清詩話云太白仙去後人有見其詩略云斷崖如削¶
𤓰嵐光破崖緑天河従中來白雲漲川谷玉案勅文字¶
世眼不可讀攝身凌青霄松風吹我足又云舉袖露條¶
脱招我飯胡麻真雲煙中語也¶
東坡云今太白集中有悲來乎笑矣乎及贈懐素草書¶
數詩決非太白作葢唐末五代間學齊已輩詩也余舊¶
在富陽見國清院太白詩絶凡近過彭澤興唐院又見¶
太白詩亦非是良由太白豪俊語不甚擇集中亦往往¶
<pb:KR4i0029_WYG_005-5b>¶
有臨時率然之句故使妄庸輩敢耳若杜子美世豈復¶
有偽撰邪余嘗舟次姑熟堂下讀姑熟十詠怪其語淺¶
近不類李白王平甫云此李赤詩也亦見柳子厚集自¶
此李白故名赤其後為厠鬼所惑以死今觀其詩止此¶
而以太白自比則其人心疾乆矣豈厠鬼之罪也苕溪¶
漁隱曰東坡此語葢有所譏而云¶
山谷云余評李白詩如黄帝張樂於洞庭之野無首無¶
尾不主故常非墨工槧人所可擬議吾友黄介讀李杜¶
<pb:KR4i0029_WYG_005-6a>¶
優劣論曰論文政不當如此余以為知言¶
荆公云詩人各有所得清水出芙蓉天然去雕飾此李¶
白所得也或看翡翠蘭苕上未掣鯨魚碧海中此老杜¶
所得也横空盤硬語妥帖力排奡此韓愈所得也¶
雪浪齋日記云或云太白詩其源流出於鮑明逺如樂¶
府多用白紵故子美云俊逸鮑參軍蓋有譏也¶
漫叟詩話云詩中有助語若牀頭厯日無多子借問别¶
來太瘦生之句子與生字初不當輕重¶
<pb:KR4i0029_WYG_005-6b>¶
該聞録云唐崔顥題武昌黄鶴樓詩云昔人已乗白雲¶
去此地空餘黄鶴樓黄鶴一去不復返白雲千載空悠¶
悠晴川歴歴漢陽樹芳草萋萋鸚鵡洲日暮家山何處¶
在煙波江上使人愁李太白負大名尚曰眼前有景道¶
不得崔顥題詩在上頭欲擬之較勝負乃作金陵登鳳¶
皇臺詩苕溪漁隱曰太白登鳯皇臺詩云鳯皇臺上鳯¶
皇游鳯去臺空江自流吳宫花草埋幽徑晉國衣冠成¶
古丘三山半落青天外二水中分白鷺洲摠為浮雲能¶
<pb:KR4i0029_WYG_005-7a>¶
蔽日長安不見使人愁潘子真詩話云陸賈新語曰邪¶
臣蔽賢猶浮雲之鄣日月也太白詩摠為浮雲能蔽日¶
長安不見使人愁葢用此語¶
西清詩話云蘄州黄梅縣峰頂寺在水中央環伏萬山¶
人迹所罕到曽阜為令時因事登其上見梁間一粉版¶
塵暗粉落拂滌視之乃謫仙詩云夜宿峰頂寺舉手捫¶
星辰不敢髙聲語恐驚天上人世間傳揚大年幼時詩¶
非也¶
<pb:KR4i0029_WYG_005-7b>¶
洪駒父詩話云世謂杜集中贈太白詩最多而李集初¶
無一篇與杜者按叚成式酉陽雜俎云李集有堯祠贈¶
杜補闕者老杜也其詩曰我覺秋興逸誰言秋氣悲山¶
將落日去水與晴相宜雲歸碧海少雁度青天遲相失¶
各萬里茫然空爾思不獨飯顆山之句也¶
隱居詩話云世言韓愈白居易無徃來之詩非也退之¶
招樂天詩云曲江水滿花千樹有底忙時不肯來又送¶
靈師詩云開忠二州牧詩賦時多傳失職不把筆珠璣¶
<pb:KR4i0029_WYG_005-8a>¶
為誰編是時韋處厚守開州白居易守忠州也又有放¶
朝曽不報半夜蹋泥歸之句樂天和曰仍聞放朝夜誤¶
出到街頭樂天有寄退之詩曰近来韓閣老疏我我先¶
知量大嫌甜酒才髙笑小詩¶
洪駒父詩話云新唐書嚴武傳云武在蜀放肆房琯以¶
故宰相為部内刺史武踞慢不為禮最厚杜甫然欲殺¶
甫數矣李白作蜀道難乃為房與杜危之矣新唐書據¶
范攄雲溪友議言之耳按唐書摭言載李白始自西蜀¶
<pb:KR4i0029_WYG_005-8b>¶
至京道未甚振因以所業贄謁賀知章知章覽蜀道難¶
一篇曰子謫仙人也按白本傳天寳初因吳筠被召亦¶
至長安時徃見賀知章則與嚴武帥蜀嵗月懸逺嘗見¶
李集一本於蜀道難題下注諷章仇兼瓊也考其年月¶
近之矣謂危房杜者非也新唐書第弗深考耳¶
沈存中筆談云前史稱嚴武為劍南節度不法李白為¶
作蜀道難按孟棨所記白初至京師賀知章聞名首詣¶
之白出蜀道難時乃天寳初也嚴武為劍南乃在至徳¶
<pb:KR4i0029_WYG_005-9a>¶
巳後肅宗時年代甚逺蓋小説所記率多舛誤苕溪漁¶
隱曰二説辨證李白蜀道難非謂嚴武作明白如此則¶
新唐書牴牾無疑苕溪漁隱曰老杜寄李十二白詩云¶
詩成泣鬼神元和中范傳正記誌白墓云賀公知章吟¶
公烏棲曲云此詩可以哭鬼神矣李徳裕述夢詩云荷¶
靜蓬池膾氷寒郢水醪唐學士初上賜食悉是蓬萊池¶
魚膾夏至頒氷及酒以酒味濃和氷而飲禁中有郢酒¶
坊古人作詩類皆摭實豈若今人憑空造語邪¶
<pb:KR4i0029_WYG_005-9b>¶
　¶
　¶
　¶
　¶
　¶
　¶
　¶
　漁隱叢話前集巻五¶
