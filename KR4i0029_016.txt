# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:11.951386
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 前集卷十六
<pb:KR4i0029_WYG_016-1a>¶
欽定四庫全書¶
　漁隱叢話前集巻十六¶
　　　　　　　　　　　　　宋　胡仔　撰¶
　　韓吏部上¶
東坡云退之示兒云主婦治北堂膳服適戚踈恩封髙¶
平君子孫從朝裾開門問誰來无非卿大夫不知官髙¶
卑玉帯懸金魚又云凡此坐中人十九持鈞樞所示皆¶
利禄事也至老杜則不然示宗武云試吟青玉案莫羡¶
<pb:KR4i0029_WYG_016-1b>¶
紫香囊應須飽經術已似愛文章十五男兒志三千弟¶
子行曽參與游夏達者得升堂所示皆聖賢事也¶
蔡寛夫詩話云舊說退之子不慧讀金根車改為金銀¶
然退之贈張籍詩所謂召令吐所記解摘了瑟僴則不¶
應不識字也白樂天晩極喜李義山詩文嘗謂我死得¶
為爾子足矣義山生子遂以白老字之既長略无文性¶
温庭筠嘗戲之曰以尔為樂天後身不亦忝乎然義山¶
有衮師我嬌兒美秀乃无匹之句其譽之亦不減退之¶
<pb:KR4i0029_WYG_016-2a>¶
不知詩之所稱乃此二子否乎不然二人之後何其无¶
聞也¶
唐語林云退之二侍妾一曰絳桃一曰栁枝皆能歌舞¶
初使王庭湊至夀陽驛絶句云風光欲動别長安春半¶
邊城特地寒不見園花并巷桞馬頭惟有月團團葢寄¶
意二姝逮歸栁枝踰垣遁去家人追獲故鎮州初歸詩¶
云别來楊栁街頭樹擺亂春風只欲飛惟有小園桃李¶
在留花不發待郎歸自是專寵絳桃矣¶
<pb:KR4i0029_WYG_016-2b>¶
孔毅夫雜說云退之晩年有聲妓而服金石藥張籍哭¶
退之詩云中秋十五夜圎&KR0334;天差清為出二侍女合彈¶
琵琶筝白樂天思舊詩云閑日一思舊舊逰如目前微¶
之煉秋石未老身溘然退之服硫黄一病竟不痊退之¶
嘗譏人不解文字飲而自敗扵女妓乎作李博士墓誌¶
戒人服金石藥而自餌硫黄乎¶
後山詩話云退之詩云長安衆富兒盤饌羅羶葷不解¶
文字飲惟能醉紅裙而老有二妓號絳桃栁枝故張文¶
<pb:KR4i0029_WYG_016-3a>¶
昌云為出二侍女合彈琵琶筝也又為李千志叙當世¶
名貴服金石藥欲生而死者數輩著之石藏之地下豈¶
為一世戒邪而竟以藥死故白傅云退之服硫黄一病¶
竟不痊也¶
西清詩話云張耒文潜云東坡嘗言退之詩長安衆富¶
兒盤饌羅羶葷不解文字飲惟能醉紅裙疑若清苦自¶
飾者至云艶姬踏筵舞清眸射劍㦸則知此老子箇中¶
興復不淺文潜戲答曰愛文字飲者與俗人沽酒同科¶
<pb:KR4i0029_WYG_016-3b>¶
苕溪漁隱曰古今聼琴阮琵琶筝瑟諸詩皆欲寫其音¶
聲節奏類以景物故實狀之大率一律初无中的句互¶
可移用是豈真知音者但其造語藻麗為可喜耳昵昵¶
兒女語恩怨相尔汝劃然變軒昻勇士赴敵場浮雲栁¶
絮旡根蔕天地闊逺隨飛揚喧啾百鳥羣忽見孤鳯凰¶
躋攀分寸不可上失勢一落千丈強此退之聼琴詩也¶
孤禽曉警秋野露空澗夜落春巖泉又經緯文章合調¶
和雌雄鳴颯颯驟風雨隆隆隱雷霆無射變凛冽黄鍾¶
<pb:KR4i0029_WYG_016-4a>¶
催發生詠歌文王雅怨刺離騷經二典意澹薄三盤語¶
丁寜此永叔聼琴詩也大絃春温和且平小絃亷折亮¶
以清平生未識宫與角但聞牛鳴盎中雉登木門前剥¶
啄誰扣門山僧未閑君勿嗔此子瞻聼琴詩也春天百¶
鳥語撩亂風蕩楊花无畔岸微䨧愁猿抱山木𤣥冬孤¶
鴻度雲漢斧斤丁丁空谷樵幽泉落澗夜蕭蕭十二峯¶
前巫峽雨七八月後錢塘潮孝子流離在中野覉臣歸¶
來哭亡社空牀思婦感蠨蛸暮年遺老依桑柘此魯直¶
<pb:KR4i0029_WYG_016-4b>¶
聼琴詩也寒蟲催織月籠秋獨鴈呌羣天拍水楚國覉¶
臣放十年漢宫佳人嫁千里深閨洞房語恩怨紫燕黄¶
鸝韻桃李楚狂行歌驚市人漁父拏舟在葭葦此魯直¶
聼摘阮詩也大絃嘈嘈如急雨小絃切切如私語嘈嘈¶
切切錯雜彈大珠小珠落玉盤間闗鶯語花底滑幽咽¶
泉流水下灘又銀瓶乍破水漿迸鐵騎突出刀鎗鳴此¶
樂天聼琵琶詩也一彈既罷又一彈珠幢夜静風珊珊¶
低回慢弄闗山思坐對燕然秋月寒月寒一聲深殿磬¶
<pb:KR4i0029_WYG_016-5a>¶
驟彈曲破音繁併百萬金鈴旋(去/聲)玉盤醉落滿船皆暫¶
醒又猿鳴雪岫來三峽鶴唳晴空聞九霄此微之聼琵¶
琶詩也湘水冷波慙鼓瑟秦樓明月罷吹簫寒敲白玉¶
聲何婉暖逼黄鶯語自嬌此王仁裕聼琵琶詩也春風¶
和暖百鳥語磽确山路行人行啄木飛從何處來花間¶
葉底時丁丁林空山静啄愈響行人舉頭飛鳥驚此永¶
叔聼琵琶詩也八鸞鏘鏘渡銀漢九鶵威鳯鳴朝陽又¶
馮夷躚躚舞渌波鮫人出聼停綃梭此夣得聼筝詩也¶
<pb:KR4i0029_WYG_016-5b>¶
綿蠻巧囀花間舌嗚咽交流氷下泉此永叔聼筝詩也¶
江妃出聼霧雨愁白浪翻空動浮玉喚取吾家䨇鳯槽¶
遣作三峽孤猿號與君合奏芳春調啄木飛來霜樹杪¶
此子瞻聼筝詩也永叔子瞻謂退之聼琴詩乃是聼琵¶
琶詩僧義海謂子瞻聼琴詩絲聲八音宫角皆然何獨¶
琴也互相譏評終无確論如玉谿生錦瑟詩云荘生曉¶
夣迷蝴蝶望帝春心託杜䳌滄海月明珠有淚藍田日¶
暖玉生煙此亦是以景物故實狀之若移作聼琴阮等¶
<pb:KR4i0029_WYG_016-6a>¶
詩誰謂不可乎¶
西清詩話云三呉僧義海以琴名世六一居士嘗問東¶
坡琴詩孰優東坡荅以退之聼頴師琴公曰此祗是聼¶
琵琶耳或以問海海曰歐陽公一代英偉然斯語誤矣¶
昵昵兒女語恩怨相尔汝言輕柔細屑真情出見也劃¶
然變軒昻勇士赴敵塲精神餘溢竦觀聼也浮雲栁絮¶
无根蔕天地闊逺隨飛揚縱横變態浩乎不失自然也¶
喧啾百鳥羣忽見孤鳯凰又見頴孤絶不同流俗下俚¶
<pb:KR4i0029_WYG_016-6b>¶
聲也躋攀分寸不可上失勢一落千丈強起伏抑揚不¶
主故常也皆指下絲聲妙處惟琴為然琵琶格上聲烏¶
能尔邪退之深得其趣未易譏評也東坡後有聼惟賢¶
琴詩云大絃春温和且平小絃亷折亮以清平生未識¶
宫與角但聞牛鳴盎中雉登木門前剥啄誰扣門山僧¶
未閑君莫嗔歸家且覔千斛水洗盡從來筝笛耳詩成¶
欲寄歐公而公亡毎以為恨客復以問海海曰東坡詞¶
氣倒山傾海然亦未知琴春温和且平亷折亮以清絲¶
<pb:KR4i0029_WYG_016-7a>¶
聲皆然何獨琴也又特言大小絃聲不及指下之韻牛¶
鳴盎中雉登木槩言宫角耳八音宫角皆然何獨絲也¶
聞者以海為知言余嘗考今昔琴譜謂宫者非宫角者¶
非角又五調迭犯特宫聲為多與五音之正者異此又¶
坡所未知也苕溪漁隱曰東坡嘗因章質夫家善琵琶¶
者乞歌詞亦取退之聼頴師琴詩稍加櫽括使就聲律¶
為水調歌頭以遺之其自序云歐公謂退之此詩最竒麗¶
然非聼琴乃聼琵琶耳余深然之觀此則二公皆以此¶
<pb:KR4i0029_WYG_016-7b>¶
詩為聼琵琶矣今西清詩話所載義海辨證此詩復曲¶
折能道其趣為是真聼琴詩世有深扵琴者必能辨之¶
矣¶
髙齋詩話云白樂天琵琶行云曲罷曽令善才伏而善¶
才姓名不見於傳記後見琵琶録云元和中曹保有子¶
善才善才有子綱皆能琵琶又有裴興奴與曹同時樂¶
府雜録云綱善為選撥興奴長於攏撚時人謂綱有右¶
手興有左手樂天又有聼曹綱琵琶示重蓮詩曰誰能¶
<pb:KR4i0029_WYG_016-8a>¶
截得曹綱手挿向重蓮紅袖中¶
苕溪漁隱曰東坡聼琵琶詩云何異烏孫送公主碧天¶
無際鴈行髙乃用文選王明君辭序云昔公主嫁烏孫¶
令琵琶馬上作樂以慰其道路之思其送明君亦尔則¶
琵琶非起於明君葢前已有也釋名云琵琶本胡中馬¶
上所鼓也四絃象四時也推手向前曰琵却手向後曰¶
琶因以為名焉¶
後山詩話云歐陽公謫永陽聞其倅杜彬善琵琶酒間¶
<pb:KR4i0029_WYG_016-8b>¶
請之正色盛氣而謝不能公亦不復強也後彬置酒數¶
行遽起還内微聞絲聲且作且止而漸近久之抱器而¶
出手不絶彈盡莫而罷公喜甚過所望也故公詩云坐¶
中醉客誰最賢杜彬琵琶皮作絃自從彬死世莫傳皮¶
絃世未有也苕溪漁隱曰唐賀懐智扵明皇時彈琵琶¶
以石為槽鵾鷄筋作絃用鐵為撥今杜彬以皮為絃各¶
自是一家也¶
蔡寛夫詩話云近時樂家多為新聲其音譜轉移類以¶
<pb:KR4i0029_WYG_016-9a>¶
新竒相勝故古曲多不存頃見一教坊老工言惟大曲¶
不敢増損往往猶是唐本而絃索家守之尤嚴故言凉¶
州者謂之濩索取其音節緐雄言六么者謂之轉闗取¶
其聲調閒婉元微之詩云凉州大遍最豪嘈録要散序¶
多籠撚濩索轉闗豈所謂豪嘈籠撚者邪唐起樂皆以¶
絲聲竹聲次之樂家所謂細抹將來者是也故王建宫¶
詞云琵琶先抹緑腰頭小管丁寕側調愁近世以管色¶
起樂而猶存細抹之語葢㳂襲弗悟尔緑腰本名録要¶
<pb:KR4i0029_WYG_016-9b>¶
後訛為此名今又謂之六么然六么自白樂天時已若¶
此云不知何義也¶
冷齋夜話云世傳琴曲宫聲十小調皆隋賀若弼所製¶
最為絶妙一不博金二不換玉三峽泛四越溪吟五越¶
江吟六孤猿吟七清夜吟八葉下聞蟬九三清十忘其¶
名琴家但名賀若而已太宗尤愛之為之改不博金曰¶
楚澤涵秋不换玉曰塞門積雪仍命詞臣各探調製詞¶
時北門學士蘇易簡探得越江吟其詞曰神仙神仙瑤¶
<pb:KR4i0029_WYG_016-10a>¶
池宴片片碧桃零落春風晚翠雲開處隱隱金轝挽玉¶
麟背吟清風逺又一本云非雲非煙瑤池宴片片碧桃¶
零落黄金殿蝦鬚半捲天香散春雲和孤竹清婉入霄¶
漢紅顔醉態爛熳金輿轉霓旌影亂簫聲逺此篇勝前¶
篇也¶
東坡云琴曲有瑤池燕其詞既不佳而聲亦怨咽或改¶
其詞作閨怨云飛花成陣春心困寸寸别膓多愁悶无¶
人問偷啼自揾殘粧粉抱瑤琴尋出新韻玉纎趂南風¶
<pb:KR4i0029_WYG_016-10b>¶
未解幽愠低雲鬢眉峰斂暈嬌和恨¶
西清詩話云退之宿龍宫灘詩云浩浩復湯湯灘聲抑¶
更揚黄魯直曰退之裁聼水句尤見工所謂浩浩湯湯¶
抑更揚者非諳客裏夜卧飽聞此聲安能周旋妙處如¶
此邪¶
蔡寛夫詩話云前史稱王筠善押強韻固是詩家要處¶
然人貪於捉對用事者往往多有趂韻之失退之筆力¶
雄贍務以詞采憑陵一時故間亦不免此患如和席八¶
<pb:KR4i0029_WYG_016-11a>¶
絳闕銀河曉東風右掖春詩終篇皆叙西垣事然其一¶
聯云傍砌看紅藥廵池詠白蘋事除栁渾外别无出處¶
若是用此則扵前後詩意无相干且趂蘋字韻而已然¶
則人亦有事非當用而鑪錘駈駕若出自然者杜子美¶
收京詩以櫻桃對杖杜薦櫻桃事初若不類及其云賞¶
因歌杕杜歸及薦櫻桃則渾然天成略不見牽強之迹¶
如此乃為工耳¶
雪浪齋日記云退之叅李杜透機闗於調張籍詩見之¶
<pb:KR4i0029_WYG_016-11b>¶
自我願生兩翅捕逐出八荒以下至乞君飛霞珮與我¶
髙頡頏此領㑹語也從退之言詩者多而獨許籍者以¶
有見處可以傳衣耳¶
　¶
　¶
　¶
　¶
　漁隱叢話前集巻十六¶
