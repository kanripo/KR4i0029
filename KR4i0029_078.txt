# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:13.151787
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 後集卷十七
<pb:KR4i0029_WYG_078-1a>¶
欽定四庫全書¶
　漁隠叢話後集巻十七¶
　　　　　　　　　　　　　宋　胡仔　撰¶
　　唐人雜紀下¶
苕溪漁隠曰六一居士謂沈傳師遊道林嶽麓寺詩題¶
云酬唐侍御姚貟外而二人之詩不見不知何人也獨¶
此詩以字書傳於世而詩亦自佳蔡寛夫謂唐扶者即¶
沈傳師所謂唐侍御也詩語秀㧞余已於叢話前集載¶
<pb:KR4i0029_WYG_078-1b>¶
之矣今但錄傳師詩于左方承眀年老輒自論乞得相¶
守東南奔為聞楚國富山水青嶂迤𨓦僧家園含香珥¶
筆皆眷舊謙抑自忘臺省尊不令執簡候亭館直許擕¶
手遊山樊忽驚列岫曉來逼𦍤雪洗盡煙嵐昏碧波回¶
嶼三山轉舟檻繚郭千艘屯華鑣躞蹀絢砂歩大斾錯¶
綜輝松門樛枝競騖龍蛇勢折榦不滅風霆痕相重古¶
殿倚岩腹别引新徑縈雲根目同傷楚虞帝魂多情思¶
逺聊開樽危絃細管逐歌颺畫鼓綉靴隨節翻鏘金七¶
<pb:KR4i0029_WYG_078-2a>¶
言凌老杜入木八法蟠髙軒嗟余絶倒久不知忍復感¶
激論元元又東臯雜錄云潭州道林寺沈傳師親書詩¶
版遒勁妙絶與今石本逺矣又有歐陽詢書道林之寺¶
四大字額筆勢欲飛動¶
苕溪漁隠曰閱古今詩話得四詩皆材格相肖語亦清¶
新今併錄之以備披閱劉長卿題餘干旅舍云揺落暮¶
天迥丹楓霜葉稀孤城向水閉獨鳥背人飛渡口月初¶
上鄰家漁未歸鄉心正欲絶何處搗征衣張籍宿江上¶
<pb:KR4i0029_WYG_078-2b>¶
云楚驛南渡口夜深來客稀月明見潮上江靜覺鷗飛¶
旅宿今已逺此行殊未歸離家乆無信又聽搗寒衣潘¶
閬暮歸錢塘云久客見華髮孤棹桐廬歸新月無朗照¶
落日有餘暉魚浦水風急龍山煙樹㣲時聞沙上雁一¶
一背南飛李建中題望湖樓云野艇閑撑處湖天景亦¶
㣲春波無限綠白鳥自由飛栁色濃垂岸山光冷照衣¶
時擕一樽酒戀到晚凉歸青箱雜紀以李建中詩是蘓¶
為知呉興日所作未知孰是¶
<pb:KR4i0029_WYG_078-3a>¶
復齋漫錄云上官儀詠雪詩幸因千里映還繞萬年枝¶
謝𤣥暉中書省詩風動萬年枝晏元獻詩萬年枝上凝¶
煙動百子池邊瑞日長盧多遜詩太液池邊月上時好¶
風吹動萬年枝王維史館山池云春池百子外芳樹萬¶
年餘晏用此也萬年枝江左人謂之冬青惟禁中則否¶
韓子蒼冬青詩離宮見爾近天墀雨露常私養種時惆¶
悵一枝嵐霧裏無人識是萬年枝百子池見西京雜紀¶
戚夫人傳髙祖七月七日臨百子池¶
<pb:KR4i0029_WYG_078-3b>¶
夷白堂小集云錢起考功詩世所藏本皆不同宋次道¶
舊有五巻王仲至續為八巻號為最完然如牛羊下山¶
小煙火隔雲深鳥道掛踈雨人家殘夕陽窮通戀明主¶
耕桑亦近郊長樂鐘聲花外盡龍池栁色雨中深此等¶
句皆當時相傳為警絶而八巻無之知其所遺多矣¶
東臯雜錄云江南自初春至初夏有二十四風信梅花¶
風最先楝花風最後唐人詩有棟花開後風光好梅子¶
黄時雨意濃晏元獻有二十四番花信風之句苕溪漁¶
<pb:KR4i0029_WYG_078-4a>¶
隠曰徐師川一聨云一百五日寒食雨二十四番花信¶
風¶
江夏辨疑云州之有樓著稱於江湖之間如江之庾公¶
岳之岳陽鄂之黃鶴是也然則黃鶴多以為費褘昇仙¶
之地故永㤗初閻伯珵為之記曰州城西南隅有黃鶴¶
樓者圖經云費褘登仙駕黃鶴返憇於此遂以名樓事¶
列神仙之傳跡存述異之志予按蜀志費褘為魏降人¶
郭循所害則褘固不得其終安有駕鶴而憇此者也梁¶
<pb:KR4i0029_WYG_078-4b>¶
任昉述異記曰荀瓌字叔偉潛棲却粒嘗東遊憩江夏¶
黃鶴樓上望西南有物飄然降自霄漢俄頃巳至乃駕¶
鶴之仙也鶴止戸側仙者就席羽衣紅裳賓主歡對已¶
而辭去黄鶴騰空渺然而滅雖然昉有是說而亦未嘗¶
言褘也不知伯珵何以為㨿州城之東十里許其最髙¶
聳而秀者是為黃鶴山祥符中所修圖經稱方輿記云¶
昔有仙人駕黄鶴於此山因以為名今自樓以西可六¶
七步有磯焉即庾子山賦所謂落帆黃鶴之浦也故魏¶
<pb:KR4i0029_WYG_078-5a>¶
彥淵注引荆州記曰江夏郡西大江有黄鶴磯後人建¶
樓既俯磯上故不更别名耳苕溪漁隠曰崔顥題黃鶴¶
樓詩亦以為費褘昇仙之地承襲謬誤不復考正故其¶
詩云昔人已乘白雲去此地空餘黄鶴樓黄鶴一去不¶
復返白雲千載空悠悠東坡因李公擇求黃鶴樓詩以¶
舊記所聞於馮當世者與江夏辨疑全異故錄於後云¶
黃鶴樓前月滿川抱關老卒饑不眠夜聞三人笑語言¶
羽衣着屐嚮空山非鬼非人意其仙石扉三扣聲清圎¶
<pb:KR4i0029_WYG_078-5b>¶
洞中鏗鈜落門關縹緲入石如飛煙鷄鳴月落風馭還¶
迎拜稽首願執鞭汝非其人骨腥羶黄金乞得重莫肩¶
持歸包裹敝席氊夜穿茅屋光射天閭里來觀已變遷¶
似石非石鉛非鉛或取而有衆忿喧訟歸有司今幾年¶
無功暴得喜欲顛神人戲汝真可憐願君為考然不然¶
此語可信馮公傳¶
江夏辨疑云大江過江夏郡之西稍北既受漢水而滙¶
為大灣郡人傳以為煙波江其傍之村曰煙波村今屬¶
<pb:KR4i0029_WYG_078-6a>¶
漢陽縣按酈元注水經最為詳洽而求所謂煙波江者¶
竟無其說豈江之名得于善長注圖經之後邪余謂圖¶
經多載俚俗所傳之事而求之亦無是說也獨唐人崔¶
顥黄鶴樓詩云日暮鄉關何處是烟波江上使人愁是¶
直晚景所寓者如此而已豈復别有江邪¶
苕溪漁隠曰摭言載楊汝士侍郎在楊嗣復宴集坐上¶
與元白同賦詩汝士詩後成有文章舊價留鸞掖桃李¶
新隂在鯉庭之句元白覽之失色汝士歸謂子弟曰我¶
<pb:KR4i0029_WYG_078-6b>¶
今日壓倒元白古今詩話載裴令公夜宴半酣索聨句¶
元白有得色時公為破題次至楊侍郎曰昔日蘭亭無¶
艶質此時金谷有髙人元白自知不能加遽裂紙曰笙¶
歌鼎沸勿作此泠淡生活古今詩話不載楊侍郎之名¶
得非摭言所載楊汝士侍郎乎楊在當時不以詩名此¶
二聨即席所作並為佳句其傳於後世者恨不多見之¶
復齋漫錄云唐顧陶編唐詩類選載楊郇伯作妓人出¶
家詩云盡出花鈿與四鄰雲鬟剪落向殘春暫驚風燭¶
<pb:KR4i0029_WYG_078-7a>¶
難留世便是蓮池不染身貝葉乍翻迷錦字梵聲初學¶
誤梁塵從今艶色歸空後湘浦應無解佩人湘山野錄¶
乃謂本朝國長公主為尼掖庭嬪御隨出者三十餘人¶
太宗詔兩禁各以詩送之陳彭年作詩八句今考其詩¶
與楊郇伯所作一同第首句云盡出花鈿散寶津一句¶
為異豈後人改郇伯詩而托以彭年之名文瑩不復考¶
之邪¶
山谷云禮部員外裴說寄邊衣詩云深閨乍冷開香篋¶
<pb:KR4i0029_WYG_078-7b>¶
玉筯㣲㣲濕紅頰一陣霜風殺栁條濃烟半夜成黄葉¶
垂垂白練明如雪獨下閑階轉凄切祗知抱葉搗秋砧¶
不覺髙樓巳無月時聞塞雁聲相喚紗窓只有燈相伴¶
幾展齊紈又懶裁離腸恐逐金刀斷細想儀容執牙尺¶
回刀剪破澄江色愁捻銀針信手縫惆悵無人試寛窄¶
時時舉袖匀殘淚紅牋漫有千行字書中不盡心中事¶
一半殷勤託邊使裴說詩句甚麗零陵總記載說詩一¶
篇尤詼詭也¶
<pb:KR4i0029_WYG_078-8a>¶
苕溪漁隠曰裴說詩讀書貧裏樂搜句靜中忙此二句¶
乃余日用者甘貧守靜自少至老飽諳此味矣¶
復齋漫錄云北夢瑣言謂李逺詩云人事千杯酒流年¶
一局棋唐宣宗以非牧人之材不與郡守及觀幽閑鼔¶
吹乃云宣宗坐朝令狐相進李逺知杭州上曰逺詩長¶
日惟消一局棋豈可臨郡哉二書所著雖同而詩則異¶
苕溪漁隠曰溫庭筠湖隂曲警句云呉波不動楚山逺¶
花壓闌干春晝長庭筠工於造語極為綺靡花間集可¶
<pb:KR4i0029_WYG_078-8b>¶
見矣更漏子一詞尤佳其詞云玉爐香紅蠟涙偏照畫¶
堂秋思眉翠薄鬢雲殘夜長衾枕寒梧桐樹三更雨不¶
道離情正苦一葉葉一聲聲空階滴到明¶
許彥周詩話云司空圖唐末竟能全節自守其詩有綠¶
樹連村暗黄花入麥稀誠可貴重又云四座賓朋兵亂¶
後一川風月笛聲中句法雖可及而意甚委曲¶
　¶
　漁隠叢話後集巻十七¶
