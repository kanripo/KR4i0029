# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:11.933497
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 前集卷十五
<pb:KR4i0029_WYG_015-1a>¶
欽定四庫全書¶
　漁隱叢話前集巻十五¶
　　　　　　　　　　　　　宋　胡仔　撰¶
　　駱賔王¶
石林詩話云舊說徐敬業敗與駱賔王俱不死皆去為¶
浮屠以免賔王居杭州靈隱寺因續宋之問詩人始知¶
之而新唐書不載今宋詩乃見賔王集中惟破題鷲嶺¶
欎岧嶤龍宫隱寂寥兩句是宋作自樓觀滄海日門對¶
<pb:KR4i0029_WYG_015-1b>¶
浙江潮以後人因其續而録之賔王集中或本集固自¶
為賔王作而收之也然賔王集乃古本非後人所裒次¶
者若此詩當時已自録扵集中則賔王之不死亦一證¶
也¶
　　王摩詰¶
東坡云味摩詰之詩詩中有畫觀摩詰之畫畫中有詩¶
詩曰藍溪白石出玉山紅葉稀山路元無雨空翠濕人¶
衣此摩詰之詩也或曰非也好事者以補摩詰之遺¶
<pb:KR4i0029_WYG_015-2a>¶
後湖集云中嵗頗好道晩家南山垂興來每獨往勝事¶
空自知行到水窮處坐看雲起時偶然值林叟談笑無¶
回期此詩造意之妙至與造物相表裏豈直詩中有畫¶
哉觀其詩知其蟬蛻塵埃之中浮游萬物之表者也山¶
谷老人云余頃年登山臨水未嘗不讀王摩詰詩固知¶
此老胷次定有泉石膏肓之疾¶
石林詩話云詩下䨇字極難須是七言五言之間除去¶
五字三字外精神興致全見扵兩言方為工妙唐人記¶
<pb:KR4i0029_WYG_015-2b>¶
水田飛白鷺夏木囀黄鸝為李嘉祐詩摩詰竊取之非¶
也此兩句好處正在添漠漠隂隂四字此乃摩詰為嘉¶
祐㸃化以自見其妙如李光弼將郭子儀軍一號令之¶
精彩數倍不然嘉祐本句但是詠景耳人皆可到要之¶
當令如老杜無邊落木蕭蕭下不盡長江衮衮來與江¶
天漠漠鳥飛去風雨時時龍一吟等乃為超絶近世王¶
荆公新霜浦溆綿綿白薄晚林巒往往青與蘇子瞻浥¶
浥爐香初泛夜離離花影欲揺春此可以追配前作也¶
<pb:KR4i0029_WYG_015-3a>¶
李希聲詩話云唐人詩流傳訛謬有一詩傳為兩人者¶
如漠漠水田飛白鷺隂隂夏木囀黄鸝既曰王維又曰¶
李嘉祐以全篇考之摩詰詩也又楚鄉寒食梅花時野¶
渡臨風駐綵旗草色連雲人去住水紋如縠燕差池既¶
見杜牧集中又劉夣得外集作八句其後云朱轓尚憶¶
羣飛雉青綬初聯左顧龜非是湓城白司馬水曹何事¶
與新詩考其全篇夣得詩也然前四句絶類牧之¶
雪浪齋日記云古人下連綿字不虚發如老杜野日荒¶
<pb:KR4i0029_WYG_015-3b>¶
荒白江流泯泯清退之云月吐忩囧囧皆造微入妙¶
後山詩話云右丞蘇州皆學扵陶王得其自在¶
　　韋蘇州¶
韓子蒼云韋蘇州少時以三衛郎事元宗豪縱不覉元¶
宗崩始折節務讀書然余觀其為人性髙㓗鮮食寡欲¶
所居掃地焚香而坐與豪縱者不類其詩清深妙麗雖¶
唐詩人之盛亦少其比又豈似晩節把筆學為者豈蘇¶
州自序之過與然天寳間不聞蘇州詩則其詩晚乃工¶
<pb:KR4i0029_WYG_015-4a>¶
為無足怪髙適年五十始學詩亦遂名家非才本絶人¶
莫能尔也宋朝以文名世者多矣然栁州蘇州自歐陽¶
公尚未之愛宋景文作唐書文藝傳舉唐之能文者皆¶
在至於蘇州則以為史家軼其行事故不書此豈知史¶
法哉¶
蔡寛夫詩話云蘇州詩律深妙白樂天軰固皆尊稱之¶
而行事略不見唐史為可恨以其詩語觀之其人物亦¶
當髙勝不凢劉禹錫集中有大和六年舉自代一狀然¶
<pb:KR4i0029_WYG_015-4b>¶
應物温泉行云北風慘慘投温泉忽憶先皇廵幸年身¶
騎廐馬引天仗直至華清列御前則嘗逮事天寳間也¶
不應猶及大和恐别是一人或集之誤¶
苕溪漁隱曰蘇州集有燕李録事詩云與君十五侍皇¶
闈曉拂爐煙上玉墀又温泉行云出身天寳今幾年頑¶
鈍如鎚命如紙余以編年通載考之天寳元年至大和¶
六年計九十一年應物於天寳間已年十五及有出身¶
之語不應能至大和間也蔡寛夫云劉禹錫所舉别是¶
<pb:KR4i0029_WYG_015-5a>¶
一人可以無疑矣¶
吕氏童䝉訓云徐師川言人言蘇州詩多言其古淡乃¶
是不知言蘇州詩自李杜以來古人詩法盡廢惟蘇州¶
有六朝風致最為流麗¶
隱居詩話云韋應物古詩勝律詩李徳裕武元衡則律¶
詩勝古詩五字句又勝七字張籍王建詩格極相似李¶
益古律詩相稱然皆非應物之比也¶
後湖集云余每讀蘇州漠漠㠶來重𡨕𡨕鳥去遲之語¶
<pb:KR4i0029_WYG_015-5b>¶
未嘗不茫然而思喟然而歎嗟乎此余晩泊江西十年¶
前夣耳自余犇竄南北山行水宿所歴佳處固多欲求¶
此夣了不可得豈蒹葭莾蒼無三湘七澤之壯雪蓬烟¶
艇無風檣陣馬之竒乎抑吾且老矣壯懐銷落塵土坌¶
沒而無少日烟霞之想也慶長筆端丘壑固自不凡當¶
為余圗蘇州之句於壁使余隱几静對神游八極之表¶
耳¶
石林詩話云讀古人詩多意有所喜處誦憶之久往往¶
<pb:KR4i0029_WYG_015-6a>¶
不覺誤用為已語緑隂生晝寂孤花表餘春此蘇州集¶
中為警䇿而荆公詩乃有緑隂生晝寂幽草弄秋妍之¶
句大抵荆公閱唐人詩多觀百家詩選可見也如蘇子¶
瞻山圍故國城空在潮打西陵意未平此非誤用直取¶
舊句縱横役使知彼我為辨耳¶
冷齋夜話云琥珀詩曰曽為老茯苓元是寒松液蚊蚋¶
落其中千年猶可覿舊說松液淪入地千年所化今燒¶
之尚作松氣其琥珀中有形如蜂然此物自外國來今¶
<pb:KR4i0029_WYG_015-6b>¶
地有茯苓處皆無琥珀不知韋公何以知之¶
蔡寛夫詩話云王摩詰韋蘇州集載裴廸丘丹唱和詩¶
其語皆清麗髙勝常恨不多見如廸安禪一室内左右¶
竹亭幽有法知不染無言誰敢酬鳥飛争向夕蟬噪意¶
先秋煩暑自兹退清凉何處求如丹賣藥有時至自知¶
往來踈遽辭池上酌新得山中書歩出芙蓉府歸乗觳¶
觫車猥䝉招隱作豈愧班生廬其氣格殆不減二人非¶
唐中葉以來嘐嘐以詩鳴者可比乃知古今文士堙滅¶
<pb:KR4i0029_WYG_015-7a>¶
不得傳于子孫者不可勝數然士各言其志其隱顯亦¶
何是多較觀兩詩趣尚其胷中殆非汲汲扵世者正爾¶
無聞亦何所恨其姓名偶見二人集亦未必不為幸也¶
　　孟浩然¶
漫叟詩話云孟浩然詩不才明主棄多病故人踈唐𤣥¶
宗聞之曰卿自棄朕朕何嘗棄卿孟貫詩不伐有巢樹¶
多移無主花周世宗聞之曰朕伐叛弔民何謂有巢無¶
主二子正坐詩窮所謂轉喉觸諱¶
<pb:KR4i0029_WYG_015-7b>¶
隱居詩話云孟浩然入翰苑訪王維適明皇駕至浩然¶
倉黄伏匿維不敢隱而奏知明皇曰吾聞此人久矣召¶
使進所業浩然誦北闕休上書南山歸弊廬不才明主¶
棄多病故人踈明皇曰吾未嘗棄卿何誣之甚也因放¶
歸襄陽世傳如此而摭言諸書載之尤詳且浩然布衣¶
闌入宫禁又犯行在所而止扵放歸明皇寛假之亦至¶
矣烏在以一棄字而議罪乎¶
吕氏童䝉訓云浩然詩掛席幾千里名山都未逢泊舟¶
<pb:KR4i0029_WYG_015-8a>¶
潯陽郭始見香爐峰但詳看此等語自然髙逺¶
王直方詩話云山谷嘗謂余云作詩使史漢間全語為¶
有氣骨後因讀浩然詩見以吾一日長異方之樂令人¶
悲及吾亦從此逝方悟山谷之言¶
後山詩話云子瞻謂浩然詩韻髙而才短如造内法酒¶
手而無材料耳¶
　¶
　¶
<pb:KR4i0029_WYG_015-8b>¶
　¶
　¶
　¶
　¶
　¶
　¶
　¶
　漁隱叢話前集巻十五¶
