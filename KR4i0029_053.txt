# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:12.631403
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 前集卷五十三
<pb:KR4i0029_WYG_053-1a>¶
欽定四庫全書¶
　漁隱叢話前集巻五十三¶
　　　　　　　　　　　　　宋　胡仔　撰¶
　　無盡居士¶
雪浪齋日記云無盡㑹稽樓詩云天連逺水三吳闊人¶
倚危樓萬象低又湖上青山一抹髙煙中草木細如毫¶
語甚竒壯¶
雪浪齋日記云予先人儀真府君甞於無盡席上賦詩¶
<pb:KR4i0029_WYG_053-1b>¶
云隔浦魚龍驚燭影近人鷗鷺慣歌聲時置席近水無¶
盡得之大驚激賞不已¶
　　唐子西¶
唐子西語録云子美詩云天欲今朝雨山歸萬古春盖¶
絶唱也予恵州詩亦云雨在時時黑春歸處處青又云¶
片雲明外暗斜日雨邊晴山轉秋光曲川長暝色横皆¶
閒中所得句也¶
苕溪漁隠曰子西詩多佳句如兒餒嗔郎罷妻寒怨槀¶
<pb:KR4i0029_WYG_053-2a>¶
砧十年駒局促萬事燕差池脫使真能去窮鬼自量無¶
以致錢神此用事對屬精切者又有造語極工者如水¶
裁偏岸直雲截亂山平破窻燈熖走凍硯筆鋒遲手香¶
橙熟後髮脫草枯時皆清竒可愛子西尤工對屬佳句¶
不可盡舉姑言其大概如此¶
　　韓子蒼¶
苕溪漁隠曰李伯時畵太一真人卧一大蓮葉中手執¶
書巻仰讀蕭然有物外思韓子蒼有詩題其上云太一¶
<pb:KR4i0029_WYG_053-2b>¶
真人蓮葉舟脫巾露髮寒颼颼輕風為㠶浪為檝卧看¶
玉宇浮中流中流蕩漾翠綃舞穏如龍驤萬斛舉不是¶
峰頭千丈花世間那得葉如許龍眠畫手老入神尺素¶
幻出真天人恍然坐我水仙府蒼煙萬頃波粼粼玉堂¶
學士今劉向禁直岧蕘九天上不須對此融心神㑹植¶
青藜夜相訪子蒼此詩語意妙絶真能詠盡此畵也¶
　　陳去非吕居仁¶
苕溪漁隠曰陳去非詩平淡有工如疎疎一簾雨淡淡¶
<pb:KR4i0029_WYG_053-3a>¶
滿枝花官裏簿書何日了樓頭風雨見秋來客子光陰¶
詩巻裏杏花消息雨聲中吕居仁詩清駃可愛如樹移¶
午影重簾静門閉春風十日閒往事髙低半枕夢故人¶
南北數行書殘雨入簾收薄暑破窻留月縷微明去非¶
墨梅絶句云含章簾下春風面造化功成秋兔毫意足¶
不求顔色似前身相馬九方臯後徽廟召對稱賞此句¶
自此知名仕宦亦寖顯陳無已作王平甫文集後序云¶
則詩能達人矣未見其窮也故葛魯卿於去非簡齋集¶
<pb:KR4i0029_WYG_053-3b>¶
叙遂用此語盖為是也居仁有絶句云敵國安知鼎重¶
輕指蹤元自漢公卿襄陽耆舊惟龎老受禪碑中無姓¶
名此詩有謂而作可以意逆也¶
　　汪彥章¶
桐江詩話云程進道紹興初帥閩中殄滅諸冦以武庫¶
為止戈堂一時諸公題詠甚多汪彥章二詩最為絶唱¶
詩云此老胷中百萬軍暫勞試手犬羊羣山頭不復望¶
廷尉柱後何須用恵文解帶為城聊戲劇賣刀買犢便¶
<pb:KR4i0029_WYG_053-4a>¶
耕耘三山勝處開華屋千載人傳舊史君千里閩山馹¶
騎飛天書趣解海邊圍異軍方逐蒼頭起元帥徐將白¶
羽揮翻就鐃歌春舉酒收還烽火夜開扉向來不事關¶
兵氣都作風光坐上歸¶
苕溪漁隠曰石敏若橘林文汪彥章龍溪集今並行於¶
世二集之詩相犯甚衆不可概舉如鳥聲應為故人好¶
梨雪欲將春事空山色摠兼溪色好松聲長作雨聲寒¶
負郭生涯千畝作長年心事四愁詩千里江山漁笛晚¶
<pb:KR4i0029_WYG_053-4b>¶
十年燈火客氊寒日邊人去鴈行斷江上秋髙風葉寒¶
天闊雙鳥下山寒人獨歸及阻風余干渡詠水晶數珠¶
次蘇養直韻寄黃元功阻風雨辟邪渡寄王仲誠客至¶
夏夜示友人等詩皆全篇見於兩集未知果誰作邪設¶
或此諸詩皆彥章作則橘林文中好詩本來無多子償¶
去此遂空冀北之羣矣夷堅志云錢塘闗景仁子開為¶
稅官為其下告訐郡守械之獄子開弟子東徑往㑹稽¶
告急於兵部侍郎汪彥章汪為馳書屬杭守事遂釋子¶
<pb:KR4i0029_WYG_053-5a>¶
開具啟謝汪未達而死子東為致之汪書其後曰解晏¶
子之驂昔曾伸於賢者挂徐君之劒今有感於斯文¶
　　蘇養直¶
東坡云屬玉雙飛水滿塘菰蒲深處浴鴛鴦白蘋滿棹¶
歸來晩秋着蘆花一岸霜扁舟繋岸依林樾蕭蕭兩鬢¶
吹華髮萬事不理醉復醒長占煙波㺯明月此篇若置¶
李太白集中誰疑其非者乃吾家養直所作清江曲也¶
苕溪漁隱曰養直後湖集又有後清江曲云層波𣺌𣺌¶
<pb:KR4i0029_WYG_053-5b>¶
山蒼蒼輕霜隕木蓮葉黃呼兒極浦下笭箵社瓮欲熟¶
浮蛆香輕蓑浙瀝鳴秋雨日暮乗流自相語一笛清風¶
萬事休白鳥翩翩落煙渚殊不及前篇也¶
　　謝薖¶
雪浪齋日記云謝薖初夏詩云挼挲蕉葉展新緑從便¶
榴花舒小紅句雖雕刻而事甚新苕溪漁隱曰江西宗¶
𣲖圖中有謝薖恐須别有佳句若只此一聨固無甚髙¶
論也¶
<pb:KR4i0029_WYG_053-6a>¶
雪浪齋日記云謝夷季江左知名士也其詩云平生忠¶
義寸心赤萬里風波雙鬢斑其弟幼槃詩云覔句每從¶
山色外發機元是鳥聲中二人以布衣死賈長江云賢¶
人無官死不親者亦悲信哉苕溪漁隠曰夷季幼槃容¶
或謝薖之字乎當竢知者問之¶
　　楊察¶
隱居詩話云前輩詩多用故事其引用比擬對偶親切¶
亦甚有可觀者楊察謫守信州及其去也送行至於境¶
<pb:KR4i0029_WYG_053-6b>¶
上者十有二人察於餞筵作詩以謝皆用十二故事其¶
詩曰十二天人數今宵席客盈位如星占野人若月分¶
卿極醉巫峯倒聨吟嶰琯清他年為舜牧協力濟蒼生¶
　　徐忻¶
西清詩話云徐忻作詩有唐人風氣遊劍池詩曰劒去¶
池空一水寒游人到此凭欄干年來是事消磨盡只有¶
青山好靜看又和雪詩云着衣輕有暈入水淡無痕¶
　　詹存中¶
<pb:KR4i0029_WYG_053-7a>¶
漫叟詩話云詹黙存中㑹稽人博極羣書文詞髙古陸¶
農師列為上客元符中在臨川作法椽游從甚久甞愛¶
其詩曰茅屋不聞雪紙窻宜讀書又曰山人誤採槍旗¶
信却怪枝頭雪未消又禱雨詩曰下僚竊有隨車喜遙¶
見枝頭少女風又送髙彥應詩曰莫似公家三十五時¶
來不寄一行書皆竒作¶
　　周明老¶
王直方詩話云周知微字明老為晉州縣尉到官不數¶
<pb:KR4i0029_WYG_053-7b>¶
月不告於州而徑來京師人問其故云我欲求教授至¶
京求之不得大醉一夕而卒然為詩有可喜者如觀臨¶
雙頭白蓮圖云君不學叔隗季隗南歸晉又不學大喬¶
小喬東入吳一種桃根與桃葉若為化作雙芙蕖臨淮¶
政成有餘暇坐令華室生蕭洒鵝溪一幅萬里寛移得¶
浙川入圖畵天空水闊江茫茫想見女英與娥皇九疑¶
雲深蒼梧逺冰姿泣露不成糚苦心抱恨何時了香骨¶
應甘没秋草不如回首謝秋風分作尹邢來漢宫又上¶
<pb:KR4i0029_WYG_053-8a>¶
已日寒食有句云疾風暴雨悲遊子峻嶺崇山非故鄉¶
亦為可賞而其狂未見其比也¶
　　的對¶
歸田録云冦萊公在中書與同列戲云水底月為天上¶
月未有對而大年適來白事因請其對大年應聲曰眼¶
中人是面前人一坐稱為的對¶
迂叟詩話云李長吉歌天若有情天亦老人以為竒絶¶
無對石曼卿對月如無恨月長圓人以為勍敵¶
<pb:KR4i0029_WYG_053-8b>¶
王直方詩話云東坡云與我周旋寧作我真一好句只¶
是難對時直言在坐應聲云只消道因郎憔悴却羞郎¶
漫叟詩話云晁次膺甞即席贈歌舞妓云尋常自是司¶
空慣只尺寧憂丞相嗔雅不減張杜骰子裹手之句¶
後山詩話云唐語曰二十四考中書令謂汾陽王也而¶
無其對或以問平甫平甫應聲曰萬八千戸冠軍侯不¶
惟偶對精切其貴亦相當也¶
苕溪漁隠曰政和間先君赴調京師館於景徳寺夜步¶
<pb:KR4i0029_WYG_053-9a>¶
月庭中指月為對云圓少缺多天上月同赴調者應聲¶
戲云員多缺少部中官字雖假借不甚親切亦一時之¶
實事彼時尚爾而况今乎¶
　　水晶宫¶
苕溪漁隠曰吳興謂之水晶宫不載之於圖經但吳興¶
集刺史楊漢公九月十五夜絶句云江南地暖少嚴風¶
九月炎涼正得中溪上玉樓樓上月清光合作水晶宫¶
因此詩也¶
<pb:KR4i0029_WYG_053-9b>¶
　¶
　¶
　¶
　¶
　¶
　¶
　¶
　漁隱叢話前集巻五十三¶
