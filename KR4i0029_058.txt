# -*- mode: mandoku-view; -*-
#+TITLE: 漁隱叢話
#+DATE: 2015-08-25 00:45:12.713069
#+PROPERTY: ID KR4i0029
#+PROPERTY: BASEEDITION WYG    
#+PROPERTY: JUAN 前集卷五十八
<pb:KR4i0029_WYG_058-1a>¶
欽定四庫全書¶
　漁隱叢話前集巻五十八¶
　　　　　　　　　　　　　宋　胡仔　撰¶
　　回仙¶
東坡云回先生過湖州東林沈氏飲醉以石榴皮書其¶
家東老庵之壁云西鄰已富憂不足東老雖貧樂有餘¶
白酒釀來縁好客黄金散盡為收書東老沈氏之老自¶
謂也余次其韻云世俗何知貧是病神仙可學道之餘¶
<pb:KR4i0029_WYG_058-1b>¶
但知白酒留佳客不問黄公覓素書符離道士晨興際¶
華岳先生屍解餘忽見黄庭丹篆句猶傳青紙小朱書¶
凄涼雨露三年後髣髴塵埃數字餘至用榴皮緣底事¶
中書君豈不中書山谷云秋風吹渭水落葉滿長安黄¶
塵車馬道獨清閒自然爐鼎虎繞與龍盤九轉丹砂就¶
琴心三疊蘂珠看舞胎仙便萬釘寶帶貂蟬富貴欲薫¶
天黄粮炊未熟夢驚殘是非海裏直道作人難䄂手江¶
南去白蘋紅蓼再游湓浦廬山住三十年有人書此曲¶
<pb:KR4i0029_WYG_058-2a>¶
於州東茶圏酒肆之柱間或愛其文指趣而不能歌也¶
中間樂工或按而歌之輒以俚語竄入睟然有市井氣¶
不類神仙中人語也十年前有醉道士歌此曲廣陵市¶
上童兒和之乃合其故時語此道士去後乃以物色迹¶
逐之知其為吕洞賔也苕溪漁隠曰近時吳江長橋垂¶
虹亭屋山壁上草書一詞人亦為吕仙作其果然邪詞¶
曰蜚梁欹水虹影清光曉橘里漁鄉半烟草看來今往¶
古物是人非天地裏惟有江山不老雨衣風㡌四海誰¶
<pb:KR4i0029_WYG_058-2b>¶
知道一劒横空幾畨到按玉龍嘶未斷月泠波寒歸去¶
也琳宇洞天無鏁指雲屏烟嶂是吾廬但滿地蒼苔年¶
年不掃¶
西清詩話云鐘弱翁帥平源一方士通謁從牧童牽黄¶
犢立於庭下弱翁異之指牧童曰道人頗能賦此乎笑¶
曰不煩我語是兒能之牧童乃操筆大書云草鋪横野¶
六七里笛弄晩風三兩聲歸來飽飯黄昏後不脱簔衣¶
卧月明既去郡人見方士擔兩大甕長歌出郭迹之不¶
<pb:KR4i0029_WYG_058-3a>¶
見兩甕乃二口豈洞賔邪¶
東軒筆錄云潭州士人夏鈞罷官過永州謁何仙姑而¶
問曰世人多言吕先生今安在何笑曰今日在潭州興¶
化寺設齋鈞専記之到潭日首於興化寺取齋簿視之¶
果其日有華州回客設供頃年滕宗亮謫守巴陵郡有¶
華州回道士上謁風骨聳秀神宇清邁滕知其異口占¶
一詩贈之曰華州回道士來到岳陽城别我遊何處秋¶
空一劒横回聞之憮然大笑而别莫知所之¶
<pb:KR4i0029_WYG_058-3b>¶
　　神仙雜記¶
今是堂手録云太學體逺齋饒州一同人(闕/)遊道士道¶
士本里人化去已多年一日來客位相訪約同人請假¶
歸齋假簿中有詩一絶乃道士所書也詩云相别年來¶
一百秋幻泡重作故人遊紫泥白雪尋常事何苦人間¶
詩不休¶
東坡云䖍州布衣頼仙芝言運州有黄損僕射者五代¶
時人僕射葢事南漢未老退歸一日忽遁去莫知其存¶
<pb:KR4i0029_WYG_058-4a>¶
亡子孫畫像事之凡三十二年復歸坐阼階上呼家人¶
其子適不在孫出見之索筆書壁上云一别人間歲月¶
多歸來人事已消磨惟有門前鑑池水春風不改舊時¶
波投筆竟去不可留子歸問其狀貎孫云甚似影室老¶
人也運人相傳如此後頗有仕進者¶
王直方詩話云張嘉甫言余少見人誦一詩云但存方¶
寸地留與子孫耕不知何人作後過毘陵汪迪家出所¶
藏晉水部賀公手書乃知此詩賀作¶
<pb:KR4i0029_WYG_058-4b>¶
西清詩話云張亶熈寜中夢行入空中聞天風海濤聲¶
振林木徐見海中樓闕金碧瓊裾琅珮者數百人揖亶¶
出紙請賦詩細視筆硯皆碧玉色且戒之曰此間文章¶
要似隱起鸞鳳當與織女機杼分巧過是乃人間語耳¶
亶成一絶句云天風吹散赤城霞染出連雲萬樹花誤¶
入醉鄉迷去路傍人應笑忘還家有仙人曰子詩佳絶¶
未免近凡酌酒一杯極甘寒忽覺身堕萬仞山而寤¶
西清詩話云近有人游羅浮留宿巖谷間中夜見一人¶
<pb:KR4i0029_WYG_058-5a>¶
身無衣而紺毛覆體意必仙也乃再拜問道其人了不¶
顧但長嘯數聲響振林木歌詩云雲來萬嶺動雲去天一¶
色長嘯兩三聲空山秋月白¶
東坡云賣墨者潘谷余不識其人然聞其所為非市井¶
人也墨既精妙而價不二士或不持錢求墨不計多少¶
與之此豈徒然者哉余嘗與詩云一朝入海尋李白空¶
看人間畫墨仙一日忽取欠墨錢劵焚之飲酒三日發¶
狂浪走遂赴井死人下視之盖趺坐井中手尚持數珠¶
<pb:KR4i0029_WYG_058-5b>¶
也見張元明説如此¶
西清詩話云范致虛居方城有髙士館於家自言昔乃¶
白髪社翁遇師授以神藥今年踰下夀顔渥如丹有孺¶
子色既久告歸留一絶末句云莫訝杖藜歸去早舊山¶
閒却一溪雲¶
泠齋夜話云劉跛子者青州人也拄一柺每歲必一至¶
洛中看花館范家園春盡即還京師為人談噱有味范¶
家子弟多狎戲之有大范者見之即與二十四金曰跛¶
<pb:KR4i0029_WYG_058-6a>¶
子喫半角小范者即與一金喫椀羮於是以詩謝伯仲¶
曰大范見時二十四小范見時喫椀羮人生四海皆兄¶
弟酒肉林中過一生張丞相召自荆湖時跛子與客飲¶
市橋客聞車騎過甚盛起觀之跛子挽其衣使且飲作¶
詩曰遷客湖湘召赴京輪蹄迎送一何榮争如與子市¶
橋飲且免人間寵辱驚陳瑩中甚愛之作長短句贈之¶
曰槁木形骸浮雲身世一年兩到京華又還乗興閒看¶
洛陽花聞道鞓紅最好春歸後終委泥沙忘言處花開花¶
<pb:KR4i0029_WYG_058-6b>¶
謝不似我生涯年華留不住饑飡困寢觸處為家這一輪明¶
月本自無瑕隨分冬裘夏葛都不㑹赤水黄芽誰知我¶
春風一柺談笑有丹砂余政和春見於興國寺以詩戲¶
之曰相逢一柺大梁間妙語時時見一班我欲從公蓬¶
島去爛銀坑裏看青山予姻家許中復之内乃趙槩叅¶
政之孫云我十年時見劉跛子來覓酒飲笑語而去計¶
其夀百四五十許嘗館于京師新門張婆店三十年¶
日坐相國寺東書邸中人無識之者¶
<pb:KR4i0029_WYG_058-7a>¶
隱居詩話云葛稚川神仙傳載王方平麻姑降蔡經家¶
方平謂曰不見姑已百年矣擘麟脯行酒而蔡經竊視麻¶
姑手如鳥爪心念曰背痒時正可爬背方在念而方平¶
已知責經曰麻姑神人汝何忽謂其手可爬背於是鞭¶
經背皇祐中江西有一事正類此或題麻姑壇記以嘲¶
之曰五百年來别恨多東征重得見青蛾擘麟方擬窮¶
歡喜不奈閒人背痒何¶
東坡云心事數莖白髪生涯一片青山空林有雪相待¶
<pb:KR4i0029_WYG_058-7b>¶
野路無人自還李王好書神仙隱遁之詞豈非遭罹多¶
故欲脱世網而不得者邪¶
夷堅志云陳東靖康間嘗飲於京師酒樓有娼打坐而¶
歌者東不顧乃去倚闌獨立歌望江南詞音調清越東¶
不覺傾聴視其衣服皆故弊時以手揭衣爬搔肌膚綽¶
約如雪乃復呼使前再歌之其詞曰闌干曲紅颺繡簾¶
旌花嫩不禁繊手捻被風吹去意還驚眉黛蹙山青鏗¶
鐵板閑引步虚聲塵世無人知此曲却騎黄鶴上瑶京¶
<pb:KR4i0029_WYG_058-8a>¶
風泠月華清東問何人製曰上清蔡真人詞也歌罷得¶
數錢即下樓亟遣僕追之已失矣¶
　　鬼詩¶
東坡云冦元弼言去年春徐州通判李陶有子年十七¶
八素不善作詩忽詠落花詩流水難窮目斜陽易㫁腸¶
誰同砑光㡌一曲舞山香父驚問之若有物憑者自云¶
是謝中舍問砑光㡌事云西王母宴羣仙有舞者戴砑¶
光㡌簮花舞山香一曲未終花皆落去¶
<pb:KR4i0029_WYG_058-8b>¶
侯鯖録云李真言字希古嘗夢至一宫殿有數百妓抛¶
毬人唱一詩覺而記三首云侍宴黄昏未肯休玉堦夜¶
色月如流朝來自覺承恩最笑倩傍人認繡毬隋家宫¶
殿鎖清秋曽見嬋娟颺繡毬金鑰玊簫俱寂寂一天明¶
月照髙樓堪恨隋家幾帝王舞腰挼盡繡鴛鴦如今重¶
到抛毬處不是金爐舊日香古今詩話中載此詩只有¶
二首不及此詳備故盡録之¶
洪駒父詩話云酉陽雜爼載鬼詩兩篇山谷喜道之其¶
<pb:KR4i0029_WYG_058-9a>¶
一曰長安女兒踏春陽無處春陽不㫁腸舞䄂弓彎渾¶
忘却娥眉空帶九秋霜其二曰流水㳙㳙芹弩芽織烏¶
雙飛客還家荒村無人作寒食殯宫空對棠梨花¶
東坡云春草萋萋春水緑野棠開盡飄香玉繡嶺宫前¶
白髪人猶唱開元太平曲忽然湖上片雲飛不覺舟中¶
雨濕衣折得荷花渾忘却空將荷葉葢頭歸浦口潮來¶
初渺漫蓮舟溶漾採花難芳心不愜空歸去㑹待潮回¶
再摘看爺娘送我青楓根不記青楓幾迴落當時手刺¶
<pb:KR4i0029_WYG_058-9b>¶
衣上花今日為灰不堪著惆悵金泥撲蝶裠春來猶見¶
伴行雲不教布施剛留得恰似知逢李少君卜得上峽¶
日秋江風浪多巴陵一夜雨腸㫁木蘭歌余與魯直夀¶
朋天啓㑹於伯時齋舍此一巻皆仙鬼作或夢中所作¶
也又記太平廣記中有人為鬼物所引入墟墓皆華屋¶
洞户忽為劫墓者所驚出遂失所見但云芫花半落松¶
風晩清吾每愛此兩句¶
漫叟詩話云東坡作䖍州八境詩云山中木客解吟詩¶
<pb:KR4i0029_WYG_058-10a>¶
十道四蕃志記䖍州上落山有木客鬼與人交甚信未¶
嘗言能作詩也後得續法帖記木客詩云酒盡君莫沽¶
壺傾我當發城市多囂塵還山弄明月方知得句之因¶
徐鉉謂鄱陽山中有木客自言秦時造阿房宫採木者¶
豈鉉未嘗見十道四蕃志邪¶
王直方詩話云明月清風良宵會同星河易翻歡娱不¶
終緑樽翠杓為君斟酌今夕不飲何時歡樂此廣記所¶
載鬼詩也山谷云當是鬼中曹子建所作翰林蘇公以¶
<pb:KR4i0029_WYG_058-10b>¶
為然又一篇云玉户金釭願陪君王邯鄲宫中金石絲¶
簧鄭女衛姬左右成行綐綺繽紛翠眉紅粧王歡轉盻¶
為王歌舞願得君歡長無災苦蘇公以為邯鄲宫中金¶
石絲簧此兩句不惟人少作而知之者亦極難得耳醉¶
中為余書此張文潛見坡谷論説鬼詩忽曰舊時鬼作¶
人語如今人作鬼語二公大笑¶
樹萱録云番禺鄭僕射嘗游湘中宿于驛樓夜遇女子¶
誦詩云紅樹醉秋色碧溪彈夜弦佳期不可再風雨杳¶
<pb:KR4i0029_WYG_058-11a>¶
如年頃刻不見¶
秦少游云寳應民有嫁娶會客者酒半客一人徑起出¶
門主人追之客若醉甚將赴水者主人急持之客曰婦¶
人以詩招我其詞曰長橋直下有蘭舟破月衝烟任意¶
游金玉滿堂何所用争如年少去來休倉黄就之不知¶
其為水也然客竟亦無他事¶
樹萱録云確嘗遊霅上白蘋洲見碧水女子㩦手吟咏¶
一篇云碧水色堪染白蓮香正濃分飛俱有限此别幾¶
<pb:KR4i0029_WYG_058-11b>¶
時逢藕隱玲瓏玉花藏縹緲容何當假雙翼聲影暫相¶
從確逐之化為翡翠飛去¶
侯鯖録云長安南山下一書生作小圃蒔花木一日有¶
金犢車從數女奴皆艶䴡下飲於庭邀生同坐甚欵洽¶
將别出小碧牋題詩曰相思無路莫相思風裏楊花只¶
片時惆悵深閨獨歸處曉鶯啼斷綠楊枝¶
泠齋夜話云魯直自黔安出峽登荆州江亭柱間有詞¶
曰簾巻曲闌獨倚江展暮天無際淚眼不曾晴家在吳¶
<pb:KR4i0029_WYG_058-12a>¶
頭楚尾數㸃雪花亂委撲摝沙鷗(闕/)¶
　¶
　¶
　¶
　¶
　¶
　¶
　¶
<pb:KR4i0029_WYG_058-12b>¶
　¶
　¶
　¶
　¶
　¶
　¶
　¶
　漁隱叢話前集巻五十八¶
